<!DOCTYPE html>
<html data-bs-theme="auto" lang="en">
 <head>
  <script src="/scripts/color-modes.js">
  </script>
  <meta charset="utf-8"/>
  <meta content="width=device-width, initial-scale=1" name="viewport"/>
  <meta content="chris@christham.net" name="author"/>
  <title>
   tipitaka2500.github.io
  </title>
  <meta content="The Buddhist Era 2500 Great International Council Pāḷi Tipiṭaka, Roman Script 2005 as an HTML website." name="description"/>
  <link href="https://tipitaka2500.github.io" rel="canonical"/>
  <link href="https://cdn.jsdelivr.net/npm/@docsearch/css@3" rel="stylesheet"/>
  <link crossorigin="anonymous" href="https://cdn.jsdelivr.net/npm/bootstrap@5.3.3/dist/css/bootstrap.min.css" integrity="sha384-QWTKZyjpPEjISv5WaRU9OFeRpok6YctnYmDr5pNlyT2bRjXh0JMhjY6hW+ALEwIH" rel="stylesheet"/>
  <!-- Favicons -->
  <link href="/images/logo128.png" rel="apple-touch-icon" sizes="128x128"/>
  <link href="/images/logo.png" rel="icon" sizes="16x16" type="image/png"/>
  <link href="/images/logo24.png" rel="icon" sizes="24x24" type="image/png"/>
  <link href="/images/logo48.png" rel="icon" sizes="48x48" type="image/png"/>
  <link href="/images/logo128.png" rel="icon" sizes="128x128" type="image/png"/>
  <link href="/images/logo.ico" rel="icon"/>
  <meta content="#712cf9" name="theme-color"/>
  <link href="/css/styles.css" rel="stylesheet" type="text/css"/>
  <!-- Custom styles for this template -->
  <link href="/css/sidebars.css" rel="stylesheet"/>
 </head>
 <body>
  <svg class="d-none" xmlns="http://www.w3.org/2000/svg">
   <symbol id="check2" viewbox="0 0 16 16">
    <path d="M13.854 3.646a.5.5 0 0 1 0 .708l-7 7a.5.5 0 0 1-.708 0l-3.5-3.5a.5.5 0 1 1 .708-.708L6.5 10.293l6.646-6.647a.5.5 0 0 1 .708 0z">
    </path>
   </symbol>
   <symbol id="circle-half" viewbox="0 0 16 16">
    <path d="M8 15A7 7 0 1 0 8 1v14zm0 1A8 8 0 1 1 8 0a8 8 0 0 1 0 16z">
    </path>
   </symbol>
   <symbol id="moon-stars-fill" viewbox="0 0 16 16">
    <path d="M6 .278a.768.768 0 0 1 .08.858 7.208 7.208 0 0 0-.878 3.46c0 4.021 3.278 7.277 7.318 7.277.527 0 1.04-.055 1.533-.16a.787.787 0 0 1 .81.316.733.733 0 0 1-.031.893A8.349 8.349 0 0 1 8.344 16C3.734 16 0 12.286 0 7.71 0 4.266 2.114 1.312 5.124.06A.752.752 0 0 1 6 .278z">
    </path>
    <path d="M10.794 3.148a.217.217 0 0 1 .412 0l.387 1.162c.173.518.579.924 1.097 1.097l1.162.387a.217.217 0 0 1 0 .412l-1.162.387a1.734 1.734 0 0 0-1.097 1.097l-.387 1.162a.217.217 0 0 1-.412 0l-.387-1.162A1.734 1.734 0 0 0 9.31 6.593l-1.162-.387a.217.217 0 0 1 0-.412l1.162-.387a1.734 1.734 0 0 0 1.097-1.097l.387-1.162zM13.863.099a.145.145 0 0 1 .274 0l.258.774c.115.346.386.617.732.732l.774.258a.145.145 0 0 1 0 .274l-.774.258a1.156 1.156 0 0 0-.732.732l-.258.774a.145.145 0 0 1-.274 0l-.258-.774a1.156 1.156 0 0 0-.732-.732l-.774-.258a.145.145 0 0 1 0-.274l.774-.258c.346-.115.617-.386.732-.732L13.863.1z">
    </path>
   </symbol>
   <symbol id="sun-fill" viewbox="0 0 16 16">
    <path d="M8 12a4 4 0 1 0 0-8 4 4 0 0 0 0 8zM8 0a.5.5 0 0 1 .5.5v2a.5.5 0 0 1-1 0v-2A.5.5 0 0 1 8 0zm0 13a.5.5 0 0 1 .5.5v2a.5.5 0 0 1-1 0v-2A.5.5 0 0 1 8 13zm8-5a.5.5 0 0 1-.5.5h-2a.5.5 0 0 1 0-1h2a.5.5 0 0 1 .5.5zM3 8a.5.5 0 0 1-.5.5h-2a.5.5 0 0 1 0-1h2A.5.5 0 0 1 3 8zm10.657-5.657a.5.5 0 0 1 0 .707l-1.414 1.415a.5.5 0 1 1-.707-.708l1.414-1.414a.5.5 0 0 1 .707 0zm-9.193 9.193a.5.5 0 0 1 0 .707L3.05 13.657a.5.5 0 0 1-.707-.707l1.414-1.414a.5.5 0 0 1 .707 0zm9.193 2.121a.5.5 0 0 1-.707 0l-1.414-1.414a.5.5 0 0 1 .707-.707l1.414 1.414a.5.5 0 0 1 0 .707zM4.464 4.465a.5.5 0 0 1-.707 0L2.343 3.05a.5.5 0 1 1 .707-.707l1.414 1.414a.5.5 0 0 1 0 .708z">
    </path>
   </symbol>
  </svg>
  <div class="dropdown position-fixed bottom-0 end-0 mb-3 me-3 bd-mode-toggle">
   <button aria-expanded="false" aria-label="Toggle theme (auto)" class="btn btn-bd-primary py-2 dropdown-toggle d-flex align-items-center" data-bs-toggle="dropdown" id="bd-theme" type="button">
    <svg class="bi my-1 theme-icon-active" height="1em" width="1em">
     <use href="#circle-half">
     </use>
    </svg>
    <span class="visually-hidden" id="bd-theme-text">
     Toggle theme
    </span>
   </button>
   <ul aria-labelledby="bd-theme-text" class="dropdown-menu dropdown-menu-end shadow">
    <li>
     <button aria-pressed="false" class="dropdown-item d-flex align-items-center" data-bs-theme-value="light" type="button">
      <svg class="bi me-2 opacity-50" height="1em" width="1em">
       <use href="#sun-fill">
       </use>
      </svg>
      Light
      <svg class="bi ms-auto d-none" height="1em" width="1em">
       <use href="#check2">
       </use>
      </svg>
     </button>
    </li>
    <li>
     <button aria-pressed="false" class="dropdown-item d-flex align-items-center" data-bs-theme-value="dark" type="button">
      <svg class="bi me-2 opacity-50" height="1em" width="1em">
       <use href="#moon-stars-fill">
       </use>
      </svg>
      Dark
      <svg class="bi ms-auto d-none" height="1em" width="1em">
       <use href="#check2">
       </use>
      </svg>
     </button>
    </li>
    <li>
     <button aria-pressed="true" class="dropdown-item d-flex align-items-center active" data-bs-theme-value="auto" type="button">
      <svg class="bi me-2 opacity-50" height="1em" width="1em">
       <use href="#circle-half">
       </use>
      </svg>
      Auto
      <svg class="bi ms-auto d-none" height="1em" width="1em">
       <use href="#check2">
       </use>
      </svg>
     </button>
    </li>
   </ul>
  </div>
  <main class="d-flex flex-nowrap">
   <div class="flex-shrink-0 p-3 overflow-scroll" style="width: 300px;">
    <a class="d-flex align-items-center pb-3 mb-3 link-body-emphasis text-decoration-none border-bottom" href="/">
     <img alt="Tipitaka2500" id="bootstrap" src="/images/logo48.png" width="24"/>
     <span class="fs-5 ms-2 fw-semibold">
      tipitaka2500.github.io
     </span>
    </a>
    <ul class="list-unstyled ps-0">
     <li class="mb-1">
      <button aria-expanded="false" class="btn btn-toggle d-inline-flex align-items-center rounded border-0 collapsed" data-bs-target="#v-collapse" data-bs-toggle="collapse">
       Vinayapiṭaka (V)
      </button>
      <div class="collapse" id="v-collapse">
       <ul class="btn-toggle-nav list-unstyled fw-normal pb-1 small">
        <li>
         <a class="link-body-emphasis d-inline-flex text-decoration-none rounded" href="/tipitaka/1V.html">
          Pārājikapāḷi (1V)
         </a>
        </li>
        <li>
         <a class="link-body-emphasis d-inline-flex text-decoration-none rounded" href="/tipitaka/2V.html">
          Pācittiyapāḷi (2V)
         </a>
        </li>
        <li>
         <a class="link-body-emphasis d-inline-flex text-decoration-none rounded" href="/tipitaka/3V.html">
          Mahāvaggapāḷi (3V)
         </a>
        </li>
        <li>
         <a class="link-body-emphasis d-inline-flex text-decoration-none rounded" href="/tipitaka/4V.html">
          Cūḷavaggapāḷi (4V)
         </a>
        </li>
        <li>
         <a class="link-body-emphasis d-inline-flex text-decoration-none rounded" href="/tipitaka/5V.html">
          Parivārapāḷi (5V)
         </a>
        </li>
       </ul>
      </div>
     </li>
     <li class="border-top my-2">
     </li>
     <li class="mb-1">
      <button aria-expanded="false" class="btn btn-toggle d-inline-flex align-items-center rounded border-0 collapsed" data-bs-target="#s-collapse" data-bs-toggle="collapse">
       Suttantapiṭaka (Sutta)
      </button>
      <div class="collapse" id="s-collapse">
       <ul class="btn-toggle-nav list-unstyled fw-normal pb-1 small">
        <li class="mb-1 ms-3">
         <button aria-expanded="false" class="btn btn-toggle d-inline-flex align-items-center rounded border-0 collapsed" data-bs-target="#d-collapse" data-bs-toggle="collapse">
          Dīghanikāya (D)
         </button>
         <div class="collapse" id="d-collapse">
          <ul class="btn-toggle-nav list-unstyled fw-normal pb-1 small">
           <li>
            <a class="link-body-emphasis d-inline-flex text-decoration-none rounded" href="/tipitaka/6D.html">
             Sīlakkhandhavaggapāḷi
            </a>
           </li>
           <li>
            <a class="link-body-emphasis d-inline-flex text-decoration-none rounded" href="/tipitaka/7D.html">
             Mahāvaggapāḷi
            </a>
           </li>
           <li>
            <a class="link-body-emphasis d-inline-flex text-decoration-none rounded" href="/tipitaka/8D.html">
             Pāthikavaggapāḷi
            </a>
           </li>
          </ul>
         </div>
        </li>
        <li class="mb-1 ms-3">
         <button aria-expanded="false" class="btn btn-toggle d-inline-flex align-items-center rounded border-0 collapsed" data-bs-target="#m-collapse" data-bs-toggle="collapse">
          Majjhimanikāya (M)
         </button>
         <div class="collapse" id="m-collapse">
          <ul class="btn-toggle-nav list-unstyled fw-normal pb-1 small">
           <li>
            <a class="link-body-emphasis d-inline-flex text-decoration-none rounded" href="/tipitaka/9M.html">
             Mūlapaṇṇāsapāḷi
            </a>
           </li>
           <li>
            <a class="link-body-emphasis d-inline-flex text-decoration-none rounded" href="/tipitaka/10M.html">
             Majjhimapaṇṇāsapāḷi
            </a>
           </li>
           <li>
            <a class="link-body-emphasis d-inline-flex text-decoration-none rounded" href="/tipitaka/11M.html">
             Uparipaṇṇāsapāḷi
            </a>
           </li>
          </ul>
         </div>
        </li>
        <li class="mb-1 ms-3">
         <button aria-expanded="false" class="btn btn-toggle d-inline-flex align-items-center rounded border-0 collapsed" data-bs-target="#sy-collapse" data-bs-toggle="collapse">
          Saṃyuttanikāya (S)
         </button>
         <div class="collapse" id="sy-collapse">
          <ul class="btn-toggle-nav list-unstyled fw-normal pb-1 small">
           <li>
            <a class="link-body-emphasis d-inline-flex text-decoration-none rounded" href="/tipitaka/12S1.html">
             Sagāthāvaggasaṃyuttapāḷi
            </a>
           </li>
           <li>
            <a class="link-body-emphasis d-inline-flex text-decoration-none rounded" href="/tipitaka/12S2.html">
             Nidānavaggasaṃyuttapāḷi
            </a>
           </li>
           <li>
            <a class="link-body-emphasis d-inline-flex text-decoration-none rounded" href="/tipitaka/13S3.html">
             Khandhavaggasaṃyuttapāḷi
            </a>
           </li>
           <li>
            <a class="link-body-emphasis d-inline-flex text-decoration-none rounded" href="/tipitaka/13S4.html">
             Saḷāyatanavaggasaṃyuttapāḷi
            </a>
           </li>
           <li>
            <a class="link-body-emphasis d-inline-flex text-decoration-none rounded" href="/tipitaka/14S5.html">
             Mahāvaggasaṃyuttapāḷi
            </a>
           </li>
          </ul>
         </div>
        </li>
        <li class="mb-1 ms-3">
         <button aria-expanded="false" class="btn btn-toggle d-inline-flex align-items-center rounded border-0 collapsed" data-bs-target="#a-collapse" data-bs-toggle="collapse">
          Aṅguttaranikāya (A)
         </button>
         <div class="collapse" id="a-collapse">
          <ul class="btn-toggle-nav list-unstyled fw-normal pb-1 small">
           <li>
            <a class="link-body-emphasis d-inline-flex text-decoration-none rounded" href="/tipitaka/15A1.html">
             Ekakanipātapāḷi
            </a>
           </li>
           <li>
            <a class="link-body-emphasis d-inline-flex text-decoration-none rounded" href="/tipitaka/15A2.html">
             Dukanipātapāḷi
            </a>
           </li>
           <li>
            <a class="link-body-emphasis d-inline-flex text-decoration-none rounded" href="/tipitaka/15A3.html">
             Tikanipātapāḷi
            </a>
           </li>
           <li>
            <a class="link-body-emphasis d-inline-flex text-decoration-none rounded" href="/tipitaka/15A4.html">
             Catukkanipātapāḷi
            </a>
           </li>
           <li>
            <a class="link-body-emphasis d-inline-flex text-decoration-none rounded" href="/tipitaka/16A5.html">
             Pañcakanipātapāḷi
            </a>
           </li>
           <li>
            <a class="link-body-emphasis d-inline-flex text-decoration-none rounded" href="/tipitaka/16A6.html">
             Chakkanipātapāḷi
            </a>
           </li>
           <li>
            <a class="link-body-emphasis d-inline-flex text-decoration-none rounded" href="/tipitaka/16A7.html">
             Sattakanipātapā
            </a>
           </li>
           <li>
            <a class="link-body-emphasis d-inline-flex text-decoration-none rounded" href="/tipitaka/17A8.html">
             Aṭṭhakanipātapāḷi
            </a>
           </li>
           <li>
            <a class="link-body-emphasis d-inline-flex text-decoration-none rounded" href="/tipitaka/17A9.html">
             Navakanipātapāḷi
            </a>
           </li>
           <li>
            <a class="link-body-emphasis d-inline-flex text-decoration-none rounded" href="/tipitaka/17A10.html">
             Dasakanipātapāḷi
            </a>
           </li>
           <li>
            <a class="link-body-emphasis d-inline-flex text-decoration-none rounded" href="/tipitaka/17A11.html">
             Ekādasakanipātapāḷi
            </a>
           </li>
          </ul>
         </div>
        </li>
        <li class="mb-1 ms-3">
         <button aria-expanded="false" class="btn btn-toggle d-inline-flex align-items-center rounded border-0 collapsed" data-bs-target="#k-collapse" data-bs-toggle="collapse">
          Khuddakanikāya (Khu)
         </button>
         <div class="collapse" id="k-collapse">
          <ul class="btn-toggle-nav list-unstyled fw-normal pb-1 small">
           <li>
            <a class="link-body-emphasis d-inline-flex text-decoration-none rounded" href="/tipitaka/18Kh.html">
             Khuddakapāṭhapāḷi
            </a>
           </li>
           <li>
            <a class="link-body-emphasis d-inline-flex text-decoration-none rounded" href="/tipitaka/18Dh.html">
             Dhammapadapāḷi
            </a>
           </li>
           <li>
            <a class="link-body-emphasis d-inline-flex text-decoration-none rounded" href="/tipitaka/18Ud.html">
             Udānapāḷi
            </a>
           </li>
           <li>
            <a class="link-body-emphasis d-inline-flex text-decoration-none rounded" href="/tipitaka/18It.html">
             Itivuttakapāḷi
            </a>
           </li>
           <li>
            <a class="link-body-emphasis d-inline-flex text-decoration-none rounded" href="/tipitaka/19Vv.html">
             Vimānavatthupāḷi
            </a>
           </li>
           <li>
            <a class="link-body-emphasis d-inline-flex text-decoration-none rounded" href="/tipitaka/19Pv.html">
             Petavatthupāḷi
            </a>
           </li>
           <li>
            <a class="link-body-emphasis d-inline-flex text-decoration-none rounded" href="/tipitaka/19Th1.html">
             Theragāthāpāḷi
            </a>
           </li>
           <li>
            <a class="link-body-emphasis d-inline-flex text-decoration-none rounded" href="/tipitaka/19Th2.html">
             Therīgāthāpāḷi
            </a>
           </li>
           <li>
            <a class="link-body-emphasis d-inline-flex text-decoration-none rounded" href="/tipitaka/20Ap1.html">
             Therāpadānapāḷi
            </a>
           </li>
           <li>
            <a class="link-body-emphasis d-inline-flex text-decoration-none rounded" href="/tipitaka/20Ap2.html">
             Therīapadānapāḷi
            </a>
           </li>
           <li>
            <a class="link-body-emphasis d-inline-flex text-decoration-none rounded" href="/tipitaka/21Bu.html">
             Buddhavaṃsapāḷi
            </a>
           </li>
           <li>
            <a class="link-body-emphasis d-inline-flex text-decoration-none rounded" href="/tipitaka/21Cp.html">
             Cariyāpiṭakapāḷi
            </a>
           </li>
           <li>
            <a class="link-body-emphasis d-inline-flex text-decoration-none rounded" href="/tipitaka/22J.html">
             Jātakapāḷi
            </a>
           </li>
           <li>
            <a class="link-body-emphasis d-inline-flex text-decoration-none rounded" href="/tipitaka/23J.html">
             Jātakapāḷi
            </a>
           </li>
           <li>
            <a class="link-body-emphasis d-inline-flex text-decoration-none rounded" href="/tipitaka/23Mn.html">
             Mahāniddesapāḷi
            </a>
           </li>
           <li>
            <a class="link-body-emphasis d-inline-flex text-decoration-none rounded" href="/tipitaka/25Cn.html">
             Cūḷaniddesapāḷi
            </a>
           </li>
           <li>
            <a class="link-body-emphasis d-inline-flex text-decoration-none rounded" href="/tipitaka/26Ps.html">
             Paṭisambhidāmaggapāḷi
            </a>
           </li>
           <li>
            <a class="link-body-emphasis d-inline-flex text-decoration-none rounded" href="/tipitaka/27Ne.html">
             Nettipāḷi
            </a>
           </li>
           <li>
            <a class="link-body-emphasis d-inline-flex text-decoration-none rounded" href="/tipitaka/27Pe.html">
             Peṭakopadesapāḷi
            </a>
           </li>
           <li>
            <a class="link-body-emphasis d-inline-flex text-decoration-none rounded" href="/tipitaka/28Mi.html">
             Milindapañhapāḷi
            </a>
           </li>
          </ul>
         </div>
        </li>
       </ul>
       <li class="border-top my-2">
       </li>
       <li class="mb-1">
        <button aria-expanded="false" class="btn btn-toggle d-inline-flex align-items-center rounded border-0 collapsed" data-bs-target="#ab-collapse" data-bs-toggle="collapse">
         Abhidhammapiṭaka (Abhi)
        </button>
        <div class="collapse" id="ab-collapse">
         <ul class="btn-toggle-nav list-unstyled fw-normal pb-1 small">
          <li>
           <a class="link-body-emphasis d-inline-flex text-decoration-none rounded" href="/tipitaka/29Dhs.html">
            Dhammasaṅgaṇīpāḷi
           </a>
          </li>
          <li>
           <a class="link-body-emphasis d-inline-flex text-decoration-none rounded" href="/tipitaka/30Vbh.html">
            Dhammapadapāḷi
           </a>
          </li>
          <li>
           <a class="link-body-emphasis d-inline-flex text-decoration-none rounded" href="/tipitaka/31Dht.html">
            Dhātukathāpāḷi
           </a>
          </li>
          <li>
           <a class="link-body-emphasis d-inline-flex text-decoration-none rounded" href="/tipitaka/31Pu.html">
            Puggalapaññattipāḷi
           </a>
          </li>
          <li>
           <a class="link-body-emphasis d-inline-flex text-decoration-none rounded" href="/tipitaka/32Kv.html">
            Kathāvatthupāḷi
           </a>
          </li>
         </ul>
        </div>
       </li>
       <li class="border-top my-2">
       </li>
       <li class="mb-1">
        <button aria-expanded="false" class="btn btn-toggle d-inline-flex align-items-center rounded border-0 collapsed" data-bs-target="#y-collapse" data-bs-toggle="collapse">
         Yamaka (Y)
        </button>
        <div class="collapse" id="y-collapse">
         <ul class="btn-toggle-nav list-unstyled fw-normal pb-1 small">
          <li>
           <a class="link-body-emphasis d-inline-flex text-decoration-none rounded" href="/tipitaka/33Y1.html">
            Mūlayamakapāḷi
           </a>
          </li>
          <li>
           <a class="link-body-emphasis d-inline-flex text-decoration-none rounded" href="/tipitaka/33Y2.html">
            Khandhayamakapāḷi
           </a>
          </li>
          <li>
           <a class="link-body-emphasis d-inline-flex text-decoration-none rounded" href="/tipitaka/33Y3.html">
            Āyatanayamakapāḷi
           </a>
          </li>
          <li>
           <a class="link-body-emphasis d-inline-flex text-decoration-none rounded" href="/tipitaka/33Y4.html">
            Dhātuyamakapāḷi
           </a>
          </li>
          <li>
           <a class="link-body-emphasis d-inline-flex text-decoration-none rounded" href="/tipitaka/33Y5.html">
            Saccayamakapāḷi
           </a>
          </li>
          <li>
           <a class="link-body-emphasis d-inline-flex text-decoration-none rounded" href="/tipitaka/34Y6.html">
            Saṅkhārayamakapāḷi
           </a>
          </li>
          <li>
           <a class="link-body-emphasis d-inline-flex text-decoration-none rounded" href="/tipitaka/34Y7.html">
            Anusayayamakapāḷi
           </a>
          </li>
          <li>
           <a class="link-body-emphasis d-inline-flex text-decoration-none rounded" href="/tipitaka/34Y8.html">
            Cittayamakapāḷi
           </a>
          </li>
          <li>
           <a class="link-body-emphasis d-inline-flex text-decoration-none rounded" href="/tipitaka/35Y9.html">
            Dhammayamakapāḷi
           </a>
          </li>
          <li>
           <a class="link-body-emphasis d-inline-flex text-decoration-none rounded" href="/tipitaka/35Y10.html">
            Indriyayamakapāḷi
           </a>
          </li>
         </ul>
        </div>
       </li>
       <li class="border-top my-2">
       </li>
       <li class="mb-1">
        <button aria-expanded="false" class="btn btn-toggle d-inline-flex align-items-center rounded border-0 collapsed" data-bs-target="#p-collapse" data-bs-toggle="collapse">
         Paṭṭhāna (P)
        </button>
        <div class="collapse" id="p-collapse">
         <ul class="btn-toggle-nav list-unstyled fw-normal pb-1 small">
          <li class="mb-1 ms-3">
           <button aria-expanded="false" class="btn btn-toggle d-inline-flex align-items-center rounded border-0 collapsed" data-bs-target="#dh-collapse" data-bs-toggle="collapse">
            Dhammānuloma
           </button>
           <div class="collapse" id="dh-collapse">
            <ul class="btn-toggle-nav list-unstyled fw-normal pb-1 small">
             <li>
              <a class="link-body-emphasis d-inline-flex text-decoration-none rounded" href="/tipitaka/36P1.html">
               Tikapaṭṭhānapāḷi
              </a>
             </li>
             <li>
              <a class="link-body-emphasis d-inline-flex text-decoration-none rounded" href="/tipitaka/37P1.html">
               Tikapaṭṭhānapāḷi
              </a>
             </li>
             <li>
              <a class="link-body-emphasis d-inline-flex text-decoration-none rounded" href="/tipitaka/38P2.html">
               Dukapaṭṭhānapāḷi
              </a>
             </li>
             <li>
              <a class="link-body-emphasis d-inline-flex text-decoration-none rounded" href="/tipitaka/39P3.html">
               Dukatikapaṭṭhānapāḷi
              </a>
             </li>
             <li>
              <a class="link-body-emphasis d-inline-flex text-decoration-none rounded" href="/tipitaka/39P4.html">
               Tikadukapaṭṭhānapāḷi
              </a>
             </li>
             <li>
              <a class="link-body-emphasis d-inline-flex text-decoration-none rounded" href="/tipitaka/39P5.html">
               Tikatikapaṭṭhānapāḷi
              </a>
             </li>
             <li>
              <a class="link-body-emphasis d-inline-flex text-decoration-none rounded" href="/tipitaka/39P6.html">
               Dukadukapaṭṭhānapāḷi
              </a>
             </li>
            </ul>
           </div>
          </li>
          <li class="mb-1 ms-3">
           <button aria-expanded="false" class="btn btn-toggle d-inline-flex align-items-center rounded border-0 collapsed" data-bs-target="#dp-collapse" data-bs-toggle="collapse">
            Dhammapaccanīya
           </button>
           <div class="collapse" id="dp-collapse">
            <ul class="btn-toggle-nav list-unstyled fw-normal pb-1 small">
             <li>
              <a class="link-body-emphasis d-inline-flex text-decoration-none rounded" href="/tipitaka/40P7.html">
               Tikapaṭṭhānapāḷi
              </a>
             </li>
             <li>
              <a class="link-body-emphasis d-inline-flex text-decoration-none rounded" href="/tipitaka/40P8.html">
               Dukapaṭṭhānapāḷi
              </a>
             </li>
             <li>
              <a class="link-body-emphasis d-inline-flex text-decoration-none rounded" href="/tipitaka/40P9.html">
               Dukatikapaṭṭhānapāḷi
              </a>
             </li>
             <li>
              <a class="link-body-emphasis d-inline-flex text-decoration-none rounded" href="/tipitaka/40P10.html">
               Tikadukapaṭṭhānapāḷi
              </a>
             </li>
             <li>
              <a class="link-body-emphasis d-inline-flex text-decoration-none rounded" href="/tipitaka/40P11.html">
               Tikatikapaṭṭhānapāḷi
              </a>
             </li>
             <li>
              <a class="link-body-emphasis d-inline-flex text-decoration-none rounded" href="/tipitaka/40P12.html">
               Dukadukapaṭṭhānapāḷi
              </a>
             </li>
            </ul>
           </div>
          </li>
          <li class="mb-1 ms-3">
           <button aria-expanded="false" class="btn btn-toggle d-inline-flex align-items-center rounded border-0 collapsed" data-bs-target="#dl-collapse" data-bs-toggle="collapse">
            Dhammānulomapaccanīya
           </button>
           <div class="collapse" id="dl-collapse">
            <ul class="btn-toggle-nav list-unstyled fw-normal pb-1 small">
             <li>
              <a class="link-body-emphasis d-inline-flex text-decoration-none rounded" href="/tipitaka/40P13.html">
               Tikapaṭṭhānapāḷi
              </a>
             </li>
             <li>
              <a class="link-body-emphasis d-inline-flex text-decoration-none rounded" href="/tipitaka/40P14.html">
               Dukapaṭṭhānapāḷi
              </a>
             </li>
             <li>
              <a class="link-body-emphasis d-inline-flex text-decoration-none rounded" href="/tipitaka/40P15.html">
               Dukatikapaṭṭhānapāḷi
              </a>
             </li>
             <li>
              <a class="link-body-emphasis d-inline-flex text-decoration-none rounded" href="/tipitaka/40P16.html">
               Tikadukapaṭṭhānapāḷi
              </a>
             </li>
             <li>
              <a class="link-body-emphasis d-inline-flex text-decoration-none rounded" href="/tipitaka/40P17.html">
               Tikatikapaṭṭhānapāḷi
              </a>
             </li>
             <li>
              <a class="link-body-emphasis d-inline-flex text-decoration-none rounded" href="/tipitaka/40P18.html">
               Dukadukapaṭṭhānapāḷi
              </a>
             </li>
            </ul>
           </div>
          </li>
          <li class="mb-1 ms-3">
           <button aria-expanded="false" class="btn btn-toggle d-inline-flex align-items-center rounded border-0 collapsed" data-bs-target="#dy-collapse" data-bs-toggle="collapse">
            Dhammapaccanīyānuloma
           </button>
           <div class="collapse" id="dy-collapse">
            <ul class="btn-toggle-nav list-unstyled fw-normal pb-1 small">
             <li>
              <a class="link-body-emphasis d-inline-flex text-decoration-none rounded" href="/tipitaka/40P19.html">
               Tikapaṭṭhānapāḷi
              </a>
             </li>
             <li>
              <a class="link-body-emphasis d-inline-flex text-decoration-none rounded" href="/tipitaka/40P20.html">
               Dukapaṭṭhānapāḷi
              </a>
             </li>
             <li>
              <a class="link-body-emphasis d-inline-flex text-decoration-none rounded" href="/tipitaka/40P21.html">
               Dukatikapaṭṭhānapāḷi
              </a>
             </li>
             <li>
              <a class="link-body-emphasis d-inline-flex text-decoration-none rounded" href="/tipitaka/40P22.html">
               Tikadukapaṭṭhānapāḷi
              </a>
             </li>
             <li>
              <a class="link-body-emphasis d-inline-flex text-decoration-none rounded" href="/tipitaka/40P23.html">
               Tikatikapaṭṭhānapāḷi
              </a>
             </li>
             <li>
              <a class="link-body-emphasis d-inline-flex text-decoration-none rounded" href="/tipitaka/40P24.html">
               Dukadukapaṭṭhānapāḷi
              </a>
             </li>
            </ul>
           </div>
          </li>
         </ul>
        </div>
       </li>
      </div>
     </li>
    </ul>
   </div>
   <div class="container overflow-scroll">
    <nav aria-label="breadcrumb">
     <ol class="breadcrumb">
      <li class="breadcrumb-item">
       <a href="/">
        Home
       </a>
      </li>
      <li class="breadcrumb-item">
       <a href="/tipitaka/16A7.html">
        16A7 Sattakanipātapāḷi
       </a>
      </li>
      <li class="breadcrumb-item">
       <a href="/tipitaka/16A7/2.html">
        2 Dutiyapaṇṇāsaka
       </a>
      </li>
      <li class="breadcrumb-item">
       <a href="/tipitaka/16A7/2/2.1.html">
        2.1 Abyākatavagga
       </a>
      </li>
     </ol>
    </nav>
    <div class="container">
     <div class="m-4 p-4 text-center bg-body-tertiary rounded-3">
      <h1 class="text-body-emphasis">
       2.1.11 Kodhanasutta
      </h1>
     </div>
    </div>
    <h3 class="text-center">
     Dutiyapaṇṇāsaka
    </h3>
    <h3 class="text-center">
     Abyākatavagga
    </h3>
    <h3 class="text-center">
     Kodhanasutta
    </h3>
    <p id="p_16A7_429">
     <span class="badge rounded-pill text-bg-secondary me-2" id="d64">
      64.
     </span>
     <span class="badge rounded-pill text-bg-light me-1" id="429">
      429
     </span>
     “Sattime, bhikkhave, dhammā sapattakantā sapattakaraṇā kodhanaṃ āgacchanti itthiṃ vā purisaṃ vā. Katame satta? Idha, bhikkhave, sapatto sapattassa evaṃ icchati—  ‘aho vatāyaṃ dubbaṇṇo assā’ti. Taṃ kissa hetu? Na, bhikkhave, sapatto sapattassa vaṇṇavatāya nandati. Kodhanoyaṃ, bhikkhave, purisapuggalo kodhābhibhūto kodhapareto, kiñcāpi so hoti sunhāto suvilitto kappitakesamassu odātavatthavasano; atha kho so dubbaṇṇova hoti kodhābhibhūto. Ayaṃ, bhikkhave, paṭhamo dhammo sapattakanto sapattakaraṇo kodhanaṃ āgacchati itthiṃ vā purisaṃ vā. (1)
    </p>
    <p id="p_16A7_430">
     <span class="badge rounded-pill text-bg-light me-1" id="430">
      430
     </span>
     Puna caparaṃ, bhikkhave, sapatto sapattassa evaṃ icchati—  ‘aho vatāyaṃ dukkhaṃ sayeyyā’ti. Taṃ kissa hetu? Na, bhikkhave, sapatto sapattassa sukhaseyyāya nandati. Kodhanoyaṃ, bhikkhave, purisapuggalo kodhābhibhūto kodhapareto, kiñcāpi so pallaṅke seti gonakatthate paṭalikatthate kadalimigapavarapaccattharaṇe sauttaracchade ubhatolohitakūpadhāne; atha kho so dukkhaññeva seti kodhābhibhūto. Ayaṃ, bhikkhave, dutiyo dhammo sapattakanto sapattakaraṇo kodhanaṃ āgacchati itthiṃ vā purisaṃ vā. (2)
    </p>
    <p id="p_16A7_431">
     <span class="badge rounded-pill text-bg-light me-1" id="431">
      431
     </span>
     Puna caparaṃ, bhikkhave, sapatto sapattassa evaṃ icchati—  ‘aho vatāyaṃ na pacurattho assā’ti. Taṃ kissa hetu? Na, bhikkhave, sapatto sapattassa pacuratthatāya nandati. Kodhanoyaṃ, bhikkhave, purisapuggalo kodhābhibhūto kodhapareto, anatthampi gahetvā ‘attho me gahito’ti maññati, atthampi gahetvā ‘anattho me gahito’ti maññati. Tassime dhammā aññamaññaṃ vipaccanīkā gahitā dīgharattaṃ ahitāya dukkhāya saṃvattanti kodhābhibhūtassa. Ayaṃ, bhikkhave, tatiyo dhammo sapattakanto sapattakaraṇo kodhanaṃ āgacchati itthiṃ vā purisaṃ vā. (3)
    </p>
    <p id="p_16A7_432">
     <span class="badge rounded-pill text-bg-light me-1" id="432">
      432
     </span>
     Puna caparaṃ, bhikkhave, sapatto sapattassa evaṃ icchati—  ‘aho vatāyaṃ na bhogavā assā’ti. Taṃ kissa hetu? Na, bhikkhave, sapatto sapattassa bhogavatāya nandati. Kodhanassa, bhikkhave, purisapuggalassa kodhābhibhūtassa kodhaparetassa, yepissa te honti bhogā uṭṭhānavīriyādhigatā bāhābalaparicitā sedāvakkhittā dhammikā dhammaladdhā, tepi rājāno rājakosaṃ pavesenti kodhābhibhūtassa. Ayaṃ, bhikkhave, catuttho dhammo sapattakanto sapattakaraṇo kodhanaṃ āgacchati itthiṃ vā purisaṃ vā. (4)
    </p>
    <p id="p_16A7_433">
     <span class="badge rounded-pill text-bg-light me-1" id="433">
      433
     </span>
     Puna caparaṃ, bhikkhave, sapatto sapattassa evaṃ icchati—  ‘aho vatāyaṃ na yasavā assā’ti. Taṃ kissa hetu? Na, bhikkhave, sapatto sapattassa yasavatāya nandati. Kodhanoyaṃ, bhikkhave, purisapuggalo kodhābhibhūto kodhapareto, yopissa so hoti yaso appamādādhigato, tamhāpi dhaṃsati kodhābhibhūto. Ayaṃ, bhikkhave, pañcamo dhammo sapattakanto sapattakaraṇo kodhanaṃ āgacchati itthiṃ vā purisaṃ vā. (5)
    </p>
    <p id="p_16A7_434">
     <span class="badge rounded-pill text-bg-light me-1" id="434">
      434
     </span>
     Puna caparaṃ, bhikkhave, sapatto sapattassa evaṃ icchati—  ‘aho vatāyaṃ na mittavā assā’ti. Taṃ kissa hetu? Na, bhikkhave, sapatto sapattassa mittavatāya nandati. Kodhanaṃ, bhikkhave, purisapuggalaṃ kodhābhibhūtaṃ kodhaparetaṃ, yepissa te honti mittāmaccā ñātisālohitā, tepi ārakā parivajjanti kodhābhibhūtaṃ. Ayaṃ, bhikkhave, chaṭṭho dhammo sapattakanto sapattakaraṇo kodhanaṃ āgacchati itthiṃ vā purisaṃ vā. (6)
    </p>
    <p id="p_16A7_435">
     <span class="badge rounded-pill text-bg-light me-1" id="435">
      435
     </span>
     Puna caparaṃ, bhikkhave, sapatto sapattassa evaṃ icchati—  ‘aho vatāyaṃ kāyassa bhedā paraṃ maraṇā apāyaṃ duggatiṃ vinipātaṃ nirayaṃ upapajjeyyā’ti. Taṃ kissa hetu? Na, bhikkhave, sapatto sapattassa sugatigamane nandati. Kodhanoyaṃ, bhikkhave, purisapuggalo kodhābhibhūto kodhapareto kāyena duccaritaṃ carati, vācāya duccaritaṃ carati, manasā duccaritaṃ carati. So kāyena duccaritaṃ caritvā vācāya…pe…  kāyassa bhedā paraṃ maraṇā apāyaṃ duggatiṃ vinipātaṃ nirayaṃ upapajjati kodhābhibhūto. Ayaṃ, bhikkhave, sattamo dhammo sapattakanto sapattakaraṇo kodhanaṃ āgacchati itthiṃ vā purisaṃ vā. (7)
    </p>
    <p id="p_16A7_436">
     <span class="badge rounded-pill text-bg-light me-1" id="436">
      436
     </span>
     Ime kho, bhikkhave, satta dhammā sapattakantā sapattakaraṇā kodhanaṃ āgacchanti itthiṃ vā purisaṃ vāti.
    </p>
    <p id="p_16A7_437">
     <table class="singleColumn">
      <tr>
       <td>
        <span class="badge rounded-pill text-bg-light me-1" id="437">
         437
        </span>
        <i>
         Kodhano dubbaṇṇo hoti,
        </i>
       </td>
      </tr>
      <tr>
       <td>
        <i>
         atho dukkhampi seti so;
        </i>
       </td>
      </tr>
      <tr>
       <td>
        <i>
         Atho atthaṃ gahetvāna,
        </i>
       </td>
      </tr>
      <tr>
       <td>
        <i>
         anatthaṃ adhipajjati.
        </i>
       </td>
      </tr>
     </table>
    </p>
    <p id="p_16A7_438">
     <table class="singleColumn">
      <tr>
       <td>
        <span class="badge rounded-pill text-bg-light me-1" id="438">
         438
        </span>
        <i>
         Tato kāyena vācāya,
        </i>
       </td>
      </tr>
      <tr>
       <td>
        <i>
         vadhaṃ katvāna kodhano;
        </i>
       </td>
      </tr>
      <tr>
       <td>
        <i>
         Kodhābhibhūto puriso,
        </i>
       </td>
      </tr>
      <tr>
       <td>
        <i>
         dhanajāniṃ nigacchati.
        </i>
       </td>
      </tr>
     </table>
    </p>
    <p id="p_16A7_439">
     <table class="singleColumn">
      <tr>
       <td>
        <span class="badge rounded-pill text-bg-light me-1" id="439">
         439
        </span>
        <i>
         Kodhasammadasammatto,
        </i>
       </td>
      </tr>
      <tr>
       <td>
        <i>
         āyasakyaṃ nigacchati;
        </i>
       </td>
      </tr>
      <tr>
       <td>
        <i>
         Ñātimittā suhajjā ca,
        </i>
       </td>
      </tr>
      <tr>
       <td>
        <i>
         parivajjanti kodhanaṃ.
        </i>
       </td>
      </tr>
     </table>
    </p>
    <p id="p_16A7_440">
     <table class="singleColumn">
      <tr>
       <td>
        <span class="badge rounded-pill text-bg-light me-1" id="440">
         440
        </span>
        <i>
         Anatthajanano kodho,
        </i>
       </td>
      </tr>
      <tr>
       <td>
        <i>
         kodho cittappakopano;
        </i>
       </td>
      </tr>
      <tr>
       <td>
        <i>
         Bhayamantarato jātaṃ,
        </i>
       </td>
      </tr>
      <tr>
       <td>
        <i>
         taṃ jano nāvabujjhati.
        </i>
       </td>
      </tr>
     </table>
    </p>
    <p id="p_16A7_441">
     <table class="singleColumn">
      <tr>
       <td>
        <span class="badge rounded-pill text-bg-light me-1" id="441">
         441
        </span>
        <i>
         Kuddho atthaṃ na jānāti,
        </i>
       </td>
      </tr>
      <tr>
       <td>
        <i>
         kuddho dhammaṃ na passati;
        </i>
       </td>
      </tr>
      <tr>
       <td>
        <i>
         Andhatamaṃ tadā hoti,
        </i>
       </td>
      </tr>
      <tr>
       <td>
        <i>
         yaṃ kodho sahate naraṃ.
        </i>
       </td>
      </tr>
     </table>
    </p>
    <p id="p_16A7_442">
     <table class="singleColumn">
      <tr>
       <td>
        <span class="badge rounded-pill text-bg-light me-1" id="442">
         442
        </span>
        <i>
         Yaṃ kuddho uparodheti,
        </i>
       </td>
      </tr>
      <tr>
       <td>
        <i>
         sukaraṃ viya dukkaraṃ;
        </i>
       </td>
      </tr>
      <tr>
       <td>
        <i>
         Pacchā so vigate kodhe,
        </i>
       </td>
      </tr>
      <tr>
       <td>
        <i>
         aggidaḍḍhova tappati.
        </i>
       </td>
      </tr>
     </table>
    </p>
    <p id="p_16A7_443">
     <table class="singleColumn">
      <tr>
       <td>
        <span class="badge rounded-pill text-bg-light me-1" id="443">
         443
        </span>
        <i>
         Dummaṅkuyaṃ padasseti,
        </i>
       </td>
      </tr>
      <tr>
       <td>
        <i>
         dhūmaṃ dhūmīva pāvako;
        </i>
       </td>
      </tr>
      <tr>
       <td>
        <i>
         Yato patāyati kodho,
        </i>
       </td>
      </tr>
      <tr>
       <td>
        <i>
         yena kujjhanti mānavā.
        </i>
       </td>
      </tr>
     </table>
    </p>
    <p id="p_16A7_444">
     <table class="singleColumn">
      <tr>
       <td>
        <span class="badge rounded-pill text-bg-light me-1" id="444">
         444
        </span>
        <i>
         Nāssa hirī na ottappaṃ,
        </i>
       </td>
      </tr>
      <tr>
       <td>
        <i>
         na vāco hoti gāravo;
        </i>
       </td>
      </tr>
      <tr>
       <td>
        <i>
         Kodhena abhibhūtassa,
        </i>
       </td>
      </tr>
      <tr>
       <td>
        <i>
         na dīpaṃ hoti kiñcanaṃ.
        </i>
       </td>
      </tr>
     </table>
    </p>
    <p id="p_16A7_445">
     <table class="singleColumn">
      <tr>
       <td>
        <span class="badge rounded-pill text-bg-light me-1" id="445">
         445
        </span>
        <i>
         Tapanīyāni kammāni,
        </i>
       </td>
      </tr>
      <tr>
       <td>
        <i>
         yāni dhammehi ārakā;
        </i>
       </td>
      </tr>
      <tr>
       <td>
        <i>
         Tāni ārocayissāmi,
        </i>
       </td>
      </tr>
      <tr>
       <td>
        <i>
         taṃ suṇātha yathā tathaṃ.
        </i>
       </td>
      </tr>
     </table>
    </p>
    <p id="p_16A7_446">
     <table class="singleColumn">
      <tr>
       <td>
        <span class="badge rounded-pill text-bg-light me-1" id="446">
         446
        </span>
        <i>
         Kuddho hi pitaraṃ hanti,
        </i>
       </td>
      </tr>
      <tr>
       <td>
        <i>
         hanti kuddho samātaraṃ;
        </i>
       </td>
      </tr>
      <tr>
       <td>
        <i>
         Kuddho hi brāhmaṇaṃ hanti,
        </i>
       </td>
      </tr>
      <tr>
       <td>
        <i>
         hanti kuddho puthujjanaṃ.
        </i>
       </td>
      </tr>
     </table>
    </p>
    <p id="p_16A7_447">
     <table class="singleColumn">
      <tr>
       <td>
        <span class="badge rounded-pill text-bg-light me-1" id="447">
         447
        </span>
        <i>
         Yāya mātu bhato poso,
        </i>
       </td>
      </tr>
      <tr>
       <td>
        <i>
         imaṃ lokaṃ avekkhati;
        </i>
       </td>
      </tr>
      <tr>
       <td>
        <i>
         Tampi pāṇadadiṃ santiṃ,
        </i>
       </td>
      </tr>
      <tr>
       <td>
        <i>
         hanti kuddho puthujjano.
        </i>
       </td>
      </tr>
     </table>
    </p>
    <p id="p_16A7_448">
     <table class="singleColumn">
      <tr>
       <td>
        <span class="badge rounded-pill text-bg-light me-1" id="448">
         448
        </span>
        <i>
         Attūpamā hi te sattā,
        </i>
       </td>
      </tr>
      <tr>
       <td>
        <i>
         attā hi paramo piyo;
        </i>
       </td>
      </tr>
      <tr>
       <td>
        <i>
         Hanti kuddho puthuttānaṃ,
        </i>
       </td>
      </tr>
      <tr>
       <td>
        <i>
         nānārūpesu mucchito.
        </i>
       </td>
      </tr>
     </table>
    </p>
    <p id="p_16A7_449">
     <table class="singleColumn">
      <tr>
       <td>
        <span class="badge rounded-pill text-bg-light me-1" id="449">
         449
        </span>
        <i>
         Asinā hanti attānaṃ,
        </i>
       </td>
      </tr>
      <tr>
       <td>
        <i>
         visaṃ khādanti mucchitā;
        </i>
       </td>
      </tr>
      <tr>
       <td>
        <i>
         Rajjuyā bajjha mīyanti,
        </i>
       </td>
      </tr>
      <tr>
       <td>
        <i>
         pabbatāmapi kandare.
        </i>
       </td>
      </tr>
     </table>
    </p>
    <p id="p_16A7_450">
     <table class="singleColumn">
      <tr>
       <td>
        <span class="badge rounded-pill text-bg-light me-1" id="450">
         450
        </span>
        <i>
         Bhūnahaccāni kammāni,
        </i>
       </td>
      </tr>
      <tr>
       <td>
        <i>
         attamāraṇiyāni ca;
        </i>
       </td>
      </tr>
      <tr>
       <td>
        <i>
         Karontā nāvabujjhanti,
        </i>
       </td>
      </tr>
      <tr>
       <td>
        <i>
         kodhajāto parābhavo.
        </i>
       </td>
      </tr>
     </table>
    </p>
    <p id="p_16A7_451">
     <table class="singleColumn">
      <tr>
       <td>
        <span class="badge rounded-pill text-bg-light me-1" id="451">
         451
        </span>
        <i>
         Itāyaṃ kodharūpena,
        </i>
       </td>
      </tr>
      <tr>
       <td>
        <i>
         maccupāso guhāsayo;
        </i>
       </td>
      </tr>
      <tr>
       <td>
        <i>
         Taṃ damena samucchinde,
        </i>
       </td>
      </tr>
      <tr>
       <td>
        <i>
         paññāvīriyena diṭṭhiyā.
        </i>
       </td>
      </tr>
     </table>
    </p>
    <p id="p_16A7_452">
     <table class="singleColumn">
      <tr>
       <td>
        <span class="badge rounded-pill text-bg-light me-1" id="452">
         452
        </span>
        <i>
         Yathā metaṃ akusalaṃ,
        </i>
       </td>
      </tr>
      <tr>
       <td>
        <i>
         samucchindetha paṇḍito;
        </i>
       </td>
      </tr>
      <tr>
       <td>
        <i>
         Tatheva dhamme sikkhetha,
        </i>
       </td>
      </tr>
      <tr>
       <td>
        <i>
         mā no dummaṅkuyaṃ ahu.
        </i>
       </td>
      </tr>
     </table>
    </p>
    <p id="p_16A7_453">
     <table class="singleColumn">
      <tr>
       <td>
        <span class="badge rounded-pill text-bg-light me-1" id="453">
         453
        </span>
        <i>
         Vītakodhā anāyāsā,
        </i>
       </td>
      </tr>
      <tr>
       <td>
        <i>
         Vītalobhā anussukā;
        </i>
       </td>
      </tr>
      <tr>
       <td>
        <i>
         Dantā kodhaṃ pahantvāna,
        </i>
       </td>
      </tr>
      <tr>
       <td>
        <i>
         Parinibbanti anāsavā”ti.
        </i>
       </td>
      </tr>
     </table>
    </p>
    <p class="text-center lead" id="p_16A7_454">
     <span class="badge rounded-pill text-bg-light me-1" id="454">
      454
     </span>
     Ekādasamaṃ.
    </p>
    <p class="text-center lead" id="p_16A7_455">
     <span class="badge rounded-pill text-bg-light me-1" id="455">
      455
     </span>
     Abyākatavaggo chaṭṭho.
    </p>
    <div class="SUMMARY" id="p_16A7_456">
     <span class="badge rounded-pill text-bg-light me-1" id="456">
      456
     </span>
     <span class="firstLetter">
      T
     </span>
     assuddānaṃ
    </div>
    <p id="p_16A7_457">
     <table class="singleColumn">
      <tr>
       <td>
        <span class="badge rounded-pill text-bg-light me-1" id="457">
         457
        </span>
        <i>
         Abyākato purisagati,
        </i>
       </td>
      </tr>
      <tr>
       <td>
        <i>
         Tissa sīha arakkhiyaṃ;
        </i>
       </td>
      </tr>
      <tr>
       <td>
        <i>
         Kimilaṃ satta pacalā,
        </i>
       </td>
      </tr>
      <tr>
       <td>
        <i>
         Mettā bhariyā kodhekādasāti.
        </i>
       </td>
      </tr>
     </table>
    </p>
    <div class="fixed_bottom container">
     <footer class="row align-items-center py-4 my-4 border-top">
      <a class="col order-1 btn btn-outline-secondary" href="/tipitaka/16A7/2/2.1/2.1.10.html" id="previous">
       2.1.10 Bhariyāsutta
      </a>
      <a class="col order-2 btn btn-outline-secondary" href="/tipitaka/16A7/2/2.1.html" id="up">
       up
      </a>
      <a class="col order-3 btn btn-outline-secondary" href="/tipitaka/16A7/2/2.2.html" id="next">
       2.2 Mahāvagga
      </a>
     </footer>
    </div>
   </div>
  </main>
  <script crossorigin="anonymous" integrity="sha384-YvpcrYf0tY3lHB60NNkmXc5s9fDVZLESaAA55NDzOxhy9GkcIdslK1eN7N6jIeHz" src="https://cdn.jsdelivr.net/npm/bootstrap@5.3.3/dist/js/bootstrap.bundle.min.js">
  </script>
  <script src="/scripts/sidebars.js">
  </script>
 </body>
</html>
