<!DOCTYPE html>
<html data-bs-theme="auto" lang="en">
 <head>
  <script src="/scripts/color-modes.js">
  </script>
  <meta charset="utf-8"/>
  <meta content="width=device-width, initial-scale=1" name="viewport"/>
  <meta content="chris@christham.net" name="author"/>
  <title>
   tipitaka2500.github.io
  </title>
  <meta content="The Buddhist Era 2500 Great International Council Pāḷi Tipiṭaka, Roman Script 2005 as an HTML website." name="description"/>
  <link href="https://tipitaka2500.github.io" rel="canonical"/>
  <link href="https://cdn.jsdelivr.net/npm/@docsearch/css@3" rel="stylesheet"/>
  <link crossorigin="anonymous" href="https://cdn.jsdelivr.net/npm/bootstrap@5.3.3/dist/css/bootstrap.min.css" integrity="sha384-QWTKZyjpPEjISv5WaRU9OFeRpok6YctnYmDr5pNlyT2bRjXh0JMhjY6hW+ALEwIH" rel="stylesheet"/>
  <!-- Favicons -->
  <link href="/images/logo128.png" rel="apple-touch-icon" sizes="128x128"/>
  <link href="/images/logo.png" rel="icon" sizes="16x16" type="image/png"/>
  <link href="/images/logo24.png" rel="icon" sizes="24x24" type="image/png"/>
  <link href="/images/logo48.png" rel="icon" sizes="48x48" type="image/png"/>
  <link href="/images/logo128.png" rel="icon" sizes="128x128" type="image/png"/>
  <link href="/images/logo.ico" rel="icon"/>
  <meta content="#712cf9" name="theme-color"/>
  <link href="/css/styles.css" rel="stylesheet" type="text/css"/>
  <!-- Custom styles for this template -->
  <link href="/css/sidebars.css" rel="stylesheet"/>
 </head>
 <body>
  <svg class="d-none" xmlns="http://www.w3.org/2000/svg">
   <symbol id="check2" viewbox="0 0 16 16">
    <path d="M13.854 3.646a.5.5 0 0 1 0 .708l-7 7a.5.5 0 0 1-.708 0l-3.5-3.5a.5.5 0 1 1 .708-.708L6.5 10.293l6.646-6.647a.5.5 0 0 1 .708 0z">
    </path>
   </symbol>
   <symbol id="circle-half" viewbox="0 0 16 16">
    <path d="M8 15A7 7 0 1 0 8 1v14zm0 1A8 8 0 1 1 8 0a8 8 0 0 1 0 16z">
    </path>
   </symbol>
   <symbol id="moon-stars-fill" viewbox="0 0 16 16">
    <path d="M6 .278a.768.768 0 0 1 .08.858 7.208 7.208 0 0 0-.878 3.46c0 4.021 3.278 7.277 7.318 7.277.527 0 1.04-.055 1.533-.16a.787.787 0 0 1 .81.316.733.733 0 0 1-.031.893A8.349 8.349 0 0 1 8.344 16C3.734 16 0 12.286 0 7.71 0 4.266 2.114 1.312 5.124.06A.752.752 0 0 1 6 .278z">
    </path>
    <path d="M10.794 3.148a.217.217 0 0 1 .412 0l.387 1.162c.173.518.579.924 1.097 1.097l1.162.387a.217.217 0 0 1 0 .412l-1.162.387a1.734 1.734 0 0 0-1.097 1.097l-.387 1.162a.217.217 0 0 1-.412 0l-.387-1.162A1.734 1.734 0 0 0 9.31 6.593l-1.162-.387a.217.217 0 0 1 0-.412l1.162-.387a1.734 1.734 0 0 0 1.097-1.097l.387-1.162zM13.863.099a.145.145 0 0 1 .274 0l.258.774c.115.346.386.617.732.732l.774.258a.145.145 0 0 1 0 .274l-.774.258a1.156 1.156 0 0 0-.732.732l-.258.774a.145.145 0 0 1-.274 0l-.258-.774a1.156 1.156 0 0 0-.732-.732l-.774-.258a.145.145 0 0 1 0-.274l.774-.258c.346-.115.617-.386.732-.732L13.863.1z">
    </path>
   </symbol>
   <symbol id="sun-fill" viewbox="0 0 16 16">
    <path d="M8 12a4 4 0 1 0 0-8 4 4 0 0 0 0 8zM8 0a.5.5 0 0 1 .5.5v2a.5.5 0 0 1-1 0v-2A.5.5 0 0 1 8 0zm0 13a.5.5 0 0 1 .5.5v2a.5.5 0 0 1-1 0v-2A.5.5 0 0 1 8 13zm8-5a.5.5 0 0 1-.5.5h-2a.5.5 0 0 1 0-1h2a.5.5 0 0 1 .5.5zM3 8a.5.5 0 0 1-.5.5h-2a.5.5 0 0 1 0-1h2A.5.5 0 0 1 3 8zm10.657-5.657a.5.5 0 0 1 0 .707l-1.414 1.415a.5.5 0 1 1-.707-.708l1.414-1.414a.5.5 0 0 1 .707 0zm-9.193 9.193a.5.5 0 0 1 0 .707L3.05 13.657a.5.5 0 0 1-.707-.707l1.414-1.414a.5.5 0 0 1 .707 0zm9.193 2.121a.5.5 0 0 1-.707 0l-1.414-1.414a.5.5 0 0 1 .707-.707l1.414 1.414a.5.5 0 0 1 0 .707zM4.464 4.465a.5.5 0 0 1-.707 0L2.343 3.05a.5.5 0 1 1 .707-.707l1.414 1.414a.5.5 0 0 1 0 .708z">
    </path>
   </symbol>
  </svg>
  <div class="dropdown position-fixed bottom-0 end-0 mb-3 me-3 bd-mode-toggle">
   <button aria-expanded="false" aria-label="Toggle theme (auto)" class="btn btn-bd-primary py-2 dropdown-toggle d-flex align-items-center" data-bs-toggle="dropdown" id="bd-theme" type="button">
    <svg class="bi my-1 theme-icon-active" height="1em" width="1em">
     <use href="#circle-half">
     </use>
    </svg>
    <span class="visually-hidden" id="bd-theme-text">
     Toggle theme
    </span>
   </button>
   <ul aria-labelledby="bd-theme-text" class="dropdown-menu dropdown-menu-end shadow">
    <li>
     <button aria-pressed="false" class="dropdown-item d-flex align-items-center" data-bs-theme-value="light" type="button">
      <svg class="bi me-2 opacity-50" height="1em" width="1em">
       <use href="#sun-fill">
       </use>
      </svg>
      Light
      <svg class="bi ms-auto d-none" height="1em" width="1em">
       <use href="#check2">
       </use>
      </svg>
     </button>
    </li>
    <li>
     <button aria-pressed="false" class="dropdown-item d-flex align-items-center" data-bs-theme-value="dark" type="button">
      <svg class="bi me-2 opacity-50" height="1em" width="1em">
       <use href="#moon-stars-fill">
       </use>
      </svg>
      Dark
      <svg class="bi ms-auto d-none" height="1em" width="1em">
       <use href="#check2">
       </use>
      </svg>
     </button>
    </li>
    <li>
     <button aria-pressed="true" class="dropdown-item d-flex align-items-center active" data-bs-theme-value="auto" type="button">
      <svg class="bi me-2 opacity-50" height="1em" width="1em">
       <use href="#circle-half">
       </use>
      </svg>
      Auto
      <svg class="bi ms-auto d-none" height="1em" width="1em">
       <use href="#check2">
       </use>
      </svg>
     </button>
    </li>
   </ul>
  </div>
  <main class="d-flex flex-nowrap">
   <div class="flex-shrink-0 p-3 overflow-scroll" style="width: 300px;">
    <a class="d-flex align-items-center pb-3 mb-3 link-body-emphasis text-decoration-none border-bottom" href="/">
     <img alt="Tipitaka2500" id="bootstrap" src="/images/logo48.png" width="24"/>
     <span class="fs-5 ms-2 fw-semibold">
      tipitaka2500.github.io
     </span>
    </a>
    <ul class="list-unstyled ps-0">
     <li class="mb-1">
      <button aria-expanded="false" class="btn btn-toggle d-inline-flex align-items-center rounded border-0 collapsed" data-bs-target="#v-collapse" data-bs-toggle="collapse">
       Vinayapiṭaka (V)
      </button>
      <div class="collapse" id="v-collapse">
       <ul class="btn-toggle-nav list-unstyled fw-normal pb-1 small">
        <li>
         <a class="link-body-emphasis d-inline-flex text-decoration-none rounded" href="/tipitaka/1V.html">
          Pārājikapāḷi (1V)
         </a>
        </li>
        <li>
         <a class="link-body-emphasis d-inline-flex text-decoration-none rounded" href="/tipitaka/2V.html">
          Pācittiyapāḷi (2V)
         </a>
        </li>
        <li>
         <a class="link-body-emphasis d-inline-flex text-decoration-none rounded" href="/tipitaka/3V.html">
          Mahāvaggapāḷi (3V)
         </a>
        </li>
        <li>
         <a class="link-body-emphasis d-inline-flex text-decoration-none rounded" href="/tipitaka/4V.html">
          Cūḷavaggapāḷi (4V)
         </a>
        </li>
        <li>
         <a class="link-body-emphasis d-inline-flex text-decoration-none rounded" href="/tipitaka/5V.html">
          Parivārapāḷi (5V)
         </a>
        </li>
       </ul>
      </div>
     </li>
     <li class="border-top my-2">
     </li>
     <li class="mb-1">
      <button aria-expanded="false" class="btn btn-toggle d-inline-flex align-items-center rounded border-0 collapsed" data-bs-target="#s-collapse" data-bs-toggle="collapse">
       Suttantapiṭaka (Sutta)
      </button>
      <div class="collapse" id="s-collapse">
       <ul class="btn-toggle-nav list-unstyled fw-normal pb-1 small">
        <li class="mb-1 ms-3">
         <button aria-expanded="false" class="btn btn-toggle d-inline-flex align-items-center rounded border-0 collapsed" data-bs-target="#d-collapse" data-bs-toggle="collapse">
          Dīghanikāya (D)
         </button>
         <div class="collapse" id="d-collapse">
          <ul class="btn-toggle-nav list-unstyled fw-normal pb-1 small">
           <li>
            <a class="link-body-emphasis d-inline-flex text-decoration-none rounded" href="/tipitaka/6D.html">
             Sīlakkhandhavaggapāḷi
            </a>
           </li>
           <li>
            <a class="link-body-emphasis d-inline-flex text-decoration-none rounded" href="/tipitaka/7D.html">
             Mahāvaggapāḷi
            </a>
           </li>
           <li>
            <a class="link-body-emphasis d-inline-flex text-decoration-none rounded" href="/tipitaka/8D.html">
             Pāthikavaggapāḷi
            </a>
           </li>
          </ul>
         </div>
        </li>
        <li class="mb-1 ms-3">
         <button aria-expanded="false" class="btn btn-toggle d-inline-flex align-items-center rounded border-0 collapsed" data-bs-target="#m-collapse" data-bs-toggle="collapse">
          Majjhimanikāya (M)
         </button>
         <div class="collapse" id="m-collapse">
          <ul class="btn-toggle-nav list-unstyled fw-normal pb-1 small">
           <li>
            <a class="link-body-emphasis d-inline-flex text-decoration-none rounded" href="/tipitaka/9M.html">
             Mūlapaṇṇāsapāḷi
            </a>
           </li>
           <li>
            <a class="link-body-emphasis d-inline-flex text-decoration-none rounded" href="/tipitaka/10M.html">
             Majjhimapaṇṇāsapāḷi
            </a>
           </li>
           <li>
            <a class="link-body-emphasis d-inline-flex text-decoration-none rounded" href="/tipitaka/11M.html">
             Uparipaṇṇāsapāḷi
            </a>
           </li>
          </ul>
         </div>
        </li>
        <li class="mb-1 ms-3">
         <button aria-expanded="false" class="btn btn-toggle d-inline-flex align-items-center rounded border-0 collapsed" data-bs-target="#sy-collapse" data-bs-toggle="collapse">
          Saṃyuttanikāya (S)
         </button>
         <div class="collapse" id="sy-collapse">
          <ul class="btn-toggle-nav list-unstyled fw-normal pb-1 small">
           <li>
            <a class="link-body-emphasis d-inline-flex text-decoration-none rounded" href="/tipitaka/12S1.html">
             Sagāthāvaggasaṃyuttapāḷi
            </a>
           </li>
           <li>
            <a class="link-body-emphasis d-inline-flex text-decoration-none rounded" href="/tipitaka/12S2.html">
             Nidānavaggasaṃyuttapāḷi
            </a>
           </li>
           <li>
            <a class="link-body-emphasis d-inline-flex text-decoration-none rounded" href="/tipitaka/13S3.html">
             Khandhavaggasaṃyuttapāḷi
            </a>
           </li>
           <li>
            <a class="link-body-emphasis d-inline-flex text-decoration-none rounded" href="/tipitaka/13S4.html">
             Saḷāyatanavaggasaṃyuttapāḷi
            </a>
           </li>
           <li>
            <a class="link-body-emphasis d-inline-flex text-decoration-none rounded" href="/tipitaka/14S5.html">
             Mahāvaggasaṃyuttapāḷi
            </a>
           </li>
          </ul>
         </div>
        </li>
        <li class="mb-1 ms-3">
         <button aria-expanded="false" class="btn btn-toggle d-inline-flex align-items-center rounded border-0 collapsed" data-bs-target="#a-collapse" data-bs-toggle="collapse">
          Aṅguttaranikāya (A)
         </button>
         <div class="collapse" id="a-collapse">
          <ul class="btn-toggle-nav list-unstyled fw-normal pb-1 small">
           <li>
            <a class="link-body-emphasis d-inline-flex text-decoration-none rounded" href="/tipitaka/15A1.html">
             Ekakanipātapāḷi
            </a>
           </li>
           <li>
            <a class="link-body-emphasis d-inline-flex text-decoration-none rounded" href="/tipitaka/15A2.html">
             Dukanipātapāḷi
            </a>
           </li>
           <li>
            <a class="link-body-emphasis d-inline-flex text-decoration-none rounded" href="/tipitaka/15A3.html">
             Tikanipātapāḷi
            </a>
           </li>
           <li>
            <a class="link-body-emphasis d-inline-flex text-decoration-none rounded" href="/tipitaka/15A4.html">
             Catukkanipātapāḷi
            </a>
           </li>
           <li>
            <a class="link-body-emphasis d-inline-flex text-decoration-none rounded" href="/tipitaka/16A5.html">
             Pañcakanipātapāḷi
            </a>
           </li>
           <li>
            <a class="link-body-emphasis d-inline-flex text-decoration-none rounded" href="/tipitaka/16A6.html">
             Chakkanipātapāḷi
            </a>
           </li>
           <li>
            <a class="link-body-emphasis d-inline-flex text-decoration-none rounded" href="/tipitaka/16A7.html">
             Sattakanipātapā
            </a>
           </li>
           <li>
            <a class="link-body-emphasis d-inline-flex text-decoration-none rounded" href="/tipitaka/17A8.html">
             Aṭṭhakanipātapāḷi
            </a>
           </li>
           <li>
            <a class="link-body-emphasis d-inline-flex text-decoration-none rounded" href="/tipitaka/17A9.html">
             Navakanipātapāḷi
            </a>
           </li>
           <li>
            <a class="link-body-emphasis d-inline-flex text-decoration-none rounded" href="/tipitaka/17A10.html">
             Dasakanipātapāḷi
            </a>
           </li>
           <li>
            <a class="link-body-emphasis d-inline-flex text-decoration-none rounded" href="/tipitaka/17A11.html">
             Ekādasakanipātapāḷi
            </a>
           </li>
          </ul>
         </div>
        </li>
        <li class="mb-1 ms-3">
         <button aria-expanded="false" class="btn btn-toggle d-inline-flex align-items-center rounded border-0 collapsed" data-bs-target="#k-collapse" data-bs-toggle="collapse">
          Khuddakanikāya (Khu)
         </button>
         <div class="collapse" id="k-collapse">
          <ul class="btn-toggle-nav list-unstyled fw-normal pb-1 small">
           <li>
            <a class="link-body-emphasis d-inline-flex text-decoration-none rounded" href="/tipitaka/18Kh.html">
             Khuddakapāṭhapāḷi
            </a>
           </li>
           <li>
            <a class="link-body-emphasis d-inline-flex text-decoration-none rounded" href="/tipitaka/18Dh.html">
             Dhammapadapāḷi
            </a>
           </li>
           <li>
            <a class="link-body-emphasis d-inline-flex text-decoration-none rounded" href="/tipitaka/18Ud.html">
             Udānapāḷi
            </a>
           </li>
           <li>
            <a class="link-body-emphasis d-inline-flex text-decoration-none rounded" href="/tipitaka/18It.html">
             Itivuttakapāḷi
            </a>
           </li>
           <li>
            <a class="link-body-emphasis d-inline-flex text-decoration-none rounded" href="/tipitaka/19Vv.html">
             Vimānavatthupāḷi
            </a>
           </li>
           <li>
            <a class="link-body-emphasis d-inline-flex text-decoration-none rounded" href="/tipitaka/19Pv.html">
             Petavatthupāḷi
            </a>
           </li>
           <li>
            <a class="link-body-emphasis d-inline-flex text-decoration-none rounded" href="/tipitaka/19Th1.html">
             Theragāthāpāḷi
            </a>
           </li>
           <li>
            <a class="link-body-emphasis d-inline-flex text-decoration-none rounded" href="/tipitaka/19Th2.html">
             Therīgāthāpāḷi
            </a>
           </li>
           <li>
            <a class="link-body-emphasis d-inline-flex text-decoration-none rounded" href="/tipitaka/20Ap1.html">
             Therāpadānapāḷi
            </a>
           </li>
           <li>
            <a class="link-body-emphasis d-inline-flex text-decoration-none rounded" href="/tipitaka/20Ap2.html">
             Therīapadānapāḷi
            </a>
           </li>
           <li>
            <a class="link-body-emphasis d-inline-flex text-decoration-none rounded" href="/tipitaka/21Bu.html">
             Buddhavaṃsapāḷi
            </a>
           </li>
           <li>
            <a class="link-body-emphasis d-inline-flex text-decoration-none rounded" href="/tipitaka/21Cp.html">
             Cariyāpiṭakapāḷi
            </a>
           </li>
           <li>
            <a class="link-body-emphasis d-inline-flex text-decoration-none rounded" href="/tipitaka/22J.html">
             Jātakapāḷi
            </a>
           </li>
           <li>
            <a class="link-body-emphasis d-inline-flex text-decoration-none rounded" href="/tipitaka/23J.html">
             Jātakapāḷi
            </a>
           </li>
           <li>
            <a class="link-body-emphasis d-inline-flex text-decoration-none rounded" href="/tipitaka/23Mn.html">
             Mahāniddesapāḷi
            </a>
           </li>
           <li>
            <a class="link-body-emphasis d-inline-flex text-decoration-none rounded" href="/tipitaka/25Cn.html">
             Cūḷaniddesapāḷi
            </a>
           </li>
           <li>
            <a class="link-body-emphasis d-inline-flex text-decoration-none rounded" href="/tipitaka/26Ps.html">
             Paṭisambhidāmaggapāḷi
            </a>
           </li>
           <li>
            <a class="link-body-emphasis d-inline-flex text-decoration-none rounded" href="/tipitaka/27Ne.html">
             Nettipāḷi
            </a>
           </li>
           <li>
            <a class="link-body-emphasis d-inline-flex text-decoration-none rounded" href="/tipitaka/27Pe.html">
             Peṭakopadesapāḷi
            </a>
           </li>
           <li>
            <a class="link-body-emphasis d-inline-flex text-decoration-none rounded" href="/tipitaka/28Mi.html">
             Milindapañhapāḷi
            </a>
           </li>
          </ul>
         </div>
        </li>
       </ul>
       <li class="border-top my-2">
       </li>
       <li class="mb-1">
        <button aria-expanded="false" class="btn btn-toggle d-inline-flex align-items-center rounded border-0 collapsed" data-bs-target="#ab-collapse" data-bs-toggle="collapse">
         Abhidhammapiṭaka (Abhi)
        </button>
        <div class="collapse" id="ab-collapse">
         <ul class="btn-toggle-nav list-unstyled fw-normal pb-1 small">
          <li>
           <a class="link-body-emphasis d-inline-flex text-decoration-none rounded" href="/tipitaka/29Dhs.html">
            Dhammasaṅgaṇīpāḷi
           </a>
          </li>
          <li>
           <a class="link-body-emphasis d-inline-flex text-decoration-none rounded" href="/tipitaka/30Vbh.html">
            Dhammapadapāḷi
           </a>
          </li>
          <li>
           <a class="link-body-emphasis d-inline-flex text-decoration-none rounded" href="/tipitaka/31Dht.html">
            Dhātukathāpāḷi
           </a>
          </li>
          <li>
           <a class="link-body-emphasis d-inline-flex text-decoration-none rounded" href="/tipitaka/31Pu.html">
            Puggalapaññattipāḷi
           </a>
          </li>
          <li>
           <a class="link-body-emphasis d-inline-flex text-decoration-none rounded" href="/tipitaka/32Kv.html">
            Kathāvatthupāḷi
           </a>
          </li>
         </ul>
        </div>
       </li>
       <li class="border-top my-2">
       </li>
       <li class="mb-1">
        <button aria-expanded="false" class="btn btn-toggle d-inline-flex align-items-center rounded border-0 collapsed" data-bs-target="#y-collapse" data-bs-toggle="collapse">
         Yamaka (Y)
        </button>
        <div class="collapse" id="y-collapse">
         <ul class="btn-toggle-nav list-unstyled fw-normal pb-1 small">
          <li>
           <a class="link-body-emphasis d-inline-flex text-decoration-none rounded" href="/tipitaka/33Y1.html">
            Mūlayamakapāḷi
           </a>
          </li>
          <li>
           <a class="link-body-emphasis d-inline-flex text-decoration-none rounded" href="/tipitaka/33Y2.html">
            Khandhayamakapāḷi
           </a>
          </li>
          <li>
           <a class="link-body-emphasis d-inline-flex text-decoration-none rounded" href="/tipitaka/33Y3.html">
            Āyatanayamakapāḷi
           </a>
          </li>
          <li>
           <a class="link-body-emphasis d-inline-flex text-decoration-none rounded" href="/tipitaka/33Y4.html">
            Dhātuyamakapāḷi
           </a>
          </li>
          <li>
           <a class="link-body-emphasis d-inline-flex text-decoration-none rounded" href="/tipitaka/33Y5.html">
            Saccayamakapāḷi
           </a>
          </li>
          <li>
           <a class="link-body-emphasis d-inline-flex text-decoration-none rounded" href="/tipitaka/34Y6.html">
            Saṅkhārayamakapāḷi
           </a>
          </li>
          <li>
           <a class="link-body-emphasis d-inline-flex text-decoration-none rounded" href="/tipitaka/34Y7.html">
            Anusayayamakapāḷi
           </a>
          </li>
          <li>
           <a class="link-body-emphasis d-inline-flex text-decoration-none rounded" href="/tipitaka/34Y8.html">
            Cittayamakapāḷi
           </a>
          </li>
          <li>
           <a class="link-body-emphasis d-inline-flex text-decoration-none rounded" href="/tipitaka/35Y9.html">
            Dhammayamakapāḷi
           </a>
          </li>
          <li>
           <a class="link-body-emphasis d-inline-flex text-decoration-none rounded" href="/tipitaka/35Y10.html">
            Indriyayamakapāḷi
           </a>
          </li>
         </ul>
        </div>
       </li>
       <li class="border-top my-2">
       </li>
       <li class="mb-1">
        <button aria-expanded="false" class="btn btn-toggle d-inline-flex align-items-center rounded border-0 collapsed" data-bs-target="#p-collapse" data-bs-toggle="collapse">
         Paṭṭhāna (P)
        </button>
        <div class="collapse" id="p-collapse">
         <ul class="btn-toggle-nav list-unstyled fw-normal pb-1 small">
          <li class="mb-1 ms-3">
           <button aria-expanded="false" class="btn btn-toggle d-inline-flex align-items-center rounded border-0 collapsed" data-bs-target="#dh-collapse" data-bs-toggle="collapse">
            Dhammānuloma
           </button>
           <div class="collapse" id="dh-collapse">
            <ul class="btn-toggle-nav list-unstyled fw-normal pb-1 small">
             <li>
              <a class="link-body-emphasis d-inline-flex text-decoration-none rounded" href="/tipitaka/36P1.html">
               Tikapaṭṭhānapāḷi
              </a>
             </li>
             <li>
              <a class="link-body-emphasis d-inline-flex text-decoration-none rounded" href="/tipitaka/37P1.html">
               Tikapaṭṭhānapāḷi
              </a>
             </li>
             <li>
              <a class="link-body-emphasis d-inline-flex text-decoration-none rounded" href="/tipitaka/38P2.html">
               Dukapaṭṭhānapāḷi
              </a>
             </li>
             <li>
              <a class="link-body-emphasis d-inline-flex text-decoration-none rounded" href="/tipitaka/39P3.html">
               Dukatikapaṭṭhānapāḷi
              </a>
             </li>
             <li>
              <a class="link-body-emphasis d-inline-flex text-decoration-none rounded" href="/tipitaka/39P4.html">
               Tikadukapaṭṭhānapāḷi
              </a>
             </li>
             <li>
              <a class="link-body-emphasis d-inline-flex text-decoration-none rounded" href="/tipitaka/39P5.html">
               Tikatikapaṭṭhānapāḷi
              </a>
             </li>
             <li>
              <a class="link-body-emphasis d-inline-flex text-decoration-none rounded" href="/tipitaka/39P6.html">
               Dukadukapaṭṭhānapāḷi
              </a>
             </li>
            </ul>
           </div>
          </li>
          <li class="mb-1 ms-3">
           <button aria-expanded="false" class="btn btn-toggle d-inline-flex align-items-center rounded border-0 collapsed" data-bs-target="#dp-collapse" data-bs-toggle="collapse">
            Dhammapaccanīya
           </button>
           <div class="collapse" id="dp-collapse">
            <ul class="btn-toggle-nav list-unstyled fw-normal pb-1 small">
             <li>
              <a class="link-body-emphasis d-inline-flex text-decoration-none rounded" href="/tipitaka/40P7.html">
               Tikapaṭṭhānapāḷi
              </a>
             </li>
             <li>
              <a class="link-body-emphasis d-inline-flex text-decoration-none rounded" href="/tipitaka/40P8.html">
               Dukapaṭṭhānapāḷi
              </a>
             </li>
             <li>
              <a class="link-body-emphasis d-inline-flex text-decoration-none rounded" href="/tipitaka/40P9.html">
               Dukatikapaṭṭhānapāḷi
              </a>
             </li>
             <li>
              <a class="link-body-emphasis d-inline-flex text-decoration-none rounded" href="/tipitaka/40P10.html">
               Tikadukapaṭṭhānapāḷi
              </a>
             </li>
             <li>
              <a class="link-body-emphasis d-inline-flex text-decoration-none rounded" href="/tipitaka/40P11.html">
               Tikatikapaṭṭhānapāḷi
              </a>
             </li>
             <li>
              <a class="link-body-emphasis d-inline-flex text-decoration-none rounded" href="/tipitaka/40P12.html">
               Dukadukapaṭṭhānapāḷi
              </a>
             </li>
            </ul>
           </div>
          </li>
          <li class="mb-1 ms-3">
           <button aria-expanded="false" class="btn btn-toggle d-inline-flex align-items-center rounded border-0 collapsed" data-bs-target="#dl-collapse" data-bs-toggle="collapse">
            Dhammānulomapaccanīya
           </button>
           <div class="collapse" id="dl-collapse">
            <ul class="btn-toggle-nav list-unstyled fw-normal pb-1 small">
             <li>
              <a class="link-body-emphasis d-inline-flex text-decoration-none rounded" href="/tipitaka/40P13.html">
               Tikapaṭṭhānapāḷi
              </a>
             </li>
             <li>
              <a class="link-body-emphasis d-inline-flex text-decoration-none rounded" href="/tipitaka/40P14.html">
               Dukapaṭṭhānapāḷi
              </a>
             </li>
             <li>
              <a class="link-body-emphasis d-inline-flex text-decoration-none rounded" href="/tipitaka/40P15.html">
               Dukatikapaṭṭhānapāḷi
              </a>
             </li>
             <li>
              <a class="link-body-emphasis d-inline-flex text-decoration-none rounded" href="/tipitaka/40P16.html">
               Tikadukapaṭṭhānapāḷi
              </a>
             </li>
             <li>
              <a class="link-body-emphasis d-inline-flex text-decoration-none rounded" href="/tipitaka/40P17.html">
               Tikatikapaṭṭhānapāḷi
              </a>
             </li>
             <li>
              <a class="link-body-emphasis d-inline-flex text-decoration-none rounded" href="/tipitaka/40P18.html">
               Dukadukapaṭṭhānapāḷi
              </a>
             </li>
            </ul>
           </div>
          </li>
          <li class="mb-1 ms-3">
           <button aria-expanded="false" class="btn btn-toggle d-inline-flex align-items-center rounded border-0 collapsed" data-bs-target="#dy-collapse" data-bs-toggle="collapse">
            Dhammapaccanīyānuloma
           </button>
           <div class="collapse" id="dy-collapse">
            <ul class="btn-toggle-nav list-unstyled fw-normal pb-1 small">
             <li>
              <a class="link-body-emphasis d-inline-flex text-decoration-none rounded" href="/tipitaka/40P19.html">
               Tikapaṭṭhānapāḷi
              </a>
             </li>
             <li>
              <a class="link-body-emphasis d-inline-flex text-decoration-none rounded" href="/tipitaka/40P20.html">
               Dukapaṭṭhānapāḷi
              </a>
             </li>
             <li>
              <a class="link-body-emphasis d-inline-flex text-decoration-none rounded" href="/tipitaka/40P21.html">
               Dukatikapaṭṭhānapāḷi
              </a>
             </li>
             <li>
              <a class="link-body-emphasis d-inline-flex text-decoration-none rounded" href="/tipitaka/40P22.html">
               Tikadukapaṭṭhānapāḷi
              </a>
             </li>
             <li>
              <a class="link-body-emphasis d-inline-flex text-decoration-none rounded" href="/tipitaka/40P23.html">
               Tikatikapaṭṭhānapāḷi
              </a>
             </li>
             <li>
              <a class="link-body-emphasis d-inline-flex text-decoration-none rounded" href="/tipitaka/40P24.html">
               Dukadukapaṭṭhānapāḷi
              </a>
             </li>
            </ul>
           </div>
          </li>
         </ul>
        </div>
       </li>
      </div>
     </li>
    </ul>
   </div>
   <div class="container overflow-scroll">
    <nav aria-label="breadcrumb">
     <ol class="breadcrumb">
      <li class="breadcrumb-item">
       <a href="/">
        Home
       </a>
      </li>
      <li class="breadcrumb-item">
       <a href="/tipitaka/4V.html">
        4V Cūḷavaggapāḷi
       </a>
      </li>
      <li class="breadcrumb-item">
       <a href="/tipitaka/4V/7.html">
        7 Saṃghabhedakakkhandhaka
       </a>
      </li>
      <li class="breadcrumb-item">
       <a href="/tipitaka/4V/7/7.3.html">
        7.3 Tatiyabhāṇavāra
       </a>
      </li>
     </ol>
    </nav>
    <div class="container">
     <div class="m-4 p-4 text-center bg-body-tertiary rounded-3">
      <h1 class="text-body-emphasis">
       7.3.1 Saṃghabhedakathā
      </h1>
     </div>
    </div>
    <h3 class="text-center">
     Saṃghabhedakakkhandhaka
    </h3>
    <h3 class="text-center">
     Tatiyabhāṇavāra
    </h3>
    <h3 class="text-center">
     Saṃghabhedakathā
    </h3>
    <p id="p_4V_1569">
     <span class="badge rounded-pill text-bg-secondary me-2" id="d344">
      344.
     </span>
     <span class="badge rounded-pill text-bg-light me-1" id="1569">
      1569
     </span>
     Atha kho devadatto tadahuposathe uṭṭhāyāsanā salākaṃ gāhesi—  “mayaṃ, āvuso, samaṇaṃ gotamaṃ upasaṅkamitvā pañca vatthūni yācimhā—  ‘bhagavā, bhante, anekapariyāyena appicchassa…pe…  vīriyārambhassa vaṇṇavādī. Imāni, bhante, pañca vatthūni anekapariyāyena appicchatāya…pe…  vīriyārambhāya saṃvattanti. Sādhu, bhante, bhikkhū yāvajīvaṃ āraññikā assu; yo gāmantaṃ osareyya, vajjaṃ naṃ phuseyya…pe…  yāvajīvaṃ macchamaṃsaṃ na khādeyyuṃ; yo macchamaṃsaṃ khādeyya, vajjaṃ naṃ phuseyyā’ti. Imāni pañca vatthūni samaṇo gotamo nānujānāti. Te mayaṃ imehi pañcahi vatthūhi samādāya vattāma. Yassāyasmato imāni pañca vatthūni khamanti, so salākaṃ gaṇhātū”ti.
    </p>
    <p id="p_4V_1570">
     <span class="badge rounded-pill text-bg-light me-1" id="1570">
      1570
     </span>
     Tena kho pana samayena vesālikā vajjiputtakā pañcamattāni bhikkhusatāni navakā ceva honti appakataññuno ca. Te—  “ayaṃ dhammo, ayaṃ vinayo, idaṃ satthusāsanan”ti salākaṃ gaṇhiṃsu. Atha kho devadatto saṃghaṃ bhinditvā pañcamattāni bhikkhusatāni ādāya yena gayāsīsaṃ tena pakkāmi. Atha kho sāriputtamoggallānā yena bhagavā tenupasaṅkamiṃsu, upasaṅkamitvā bhagavantaṃ abhivādetvā ekamantaṃ nisīdiṃsu. Ekamantaṃ nisinno kho āyasmā sāriputto bhagavantaṃ etadavoca—  “devadatto, bhante, saṃghaṃ bhinditvā pañcamattāni bhikkhusatāni ādāya yena gayāsīsaṃ tena pakkanto”ti. “Na hi nāma tumhākaṃ, sāriputtā, tesu navakesu bhikkhūsu kāruññampi bhavissati? Gacchatha tumhe, sāriputtā, purā te bhikkhū anayabyasanaṃ āpajjantī”ti. “Evaṃ, bhante”ti kho sāriputtamoggallānā bhagavato paṭissutvā uṭṭhāyāsanā bhagavantaṃ abhivādetvā padakkhiṇaṃ katvā yena gayāsīsaṃ tenupasaṅkamiṃsu.
    </p>
    <p id="p_4V_1571">
     <span class="badge rounded-pill text-bg-light me-1" id="1571">
      1571
     </span>
     Tena kho pana samayena aññataro bhikkhu bhagavato avidūre rodamāno ṭhito hoti. Atha kho bhagavā taṃ bhikkhuṃ etadavoca—  “kissa tvaṃ, bhikkhu, rodasī”ti? “Yepi te, bhante, bhagavato aggasāvakā sāriputtamoggallānā tepi devadattassa santike gacchanti devadattassa dhammaṃ rocentā”ti. “Aṭṭhānametaṃ, bhikkhu, anavakāso, yaṃ sāriputtamoggallānā devadattassa dhammaṃ roceyyuṃ, api ca te gatā bhikkhūnaṃ saññattiyā”ti.
    </p>
    <p id="p_4V_1572">
     <span class="badge rounded-pill text-bg-secondary me-2" id="d345">
      345.
     </span>
     <span class="badge rounded-pill text-bg-light me-1" id="1572">
      1572
     </span>
     Tena kho pana samayena devadatto mahatiyā parisāya parivuto dhammaṃ desento nisinno hoti. Addasā kho devadatto sāriputtamoggallāne dūratova āgacchante. Disvāna bhikkhū āmantesi—  “passatha, bhikkhave, yāva svākkhāto mayā dhammo, yepi te samaṇassa gotamassa aggasāvakā sāriputtamoggallānā tepi mama santike āgacchanti. Mama dhammaṃ rocentā”ti. Evaṃ vutte, kokāliko devadattaṃ etadavoca—  “mā, āvuso devadatta, sāriputtamoggallāne vissasi. Pāpicchā sāriputtamoggallānā, pāpikānaṃ icchānaṃ vasaṃ gatā”ti. “Alaṃ, āvuso. Svāgataṃ tesaṃ yato me dhammaṃ rocentī”ti.
    </p>
    <p id="p_4V_1573">
     <span class="badge rounded-pill text-bg-light me-1" id="1573">
      1573
     </span>
     Atha kho devadatto āyasmantaṃ sāriputtaṃ upaḍḍhāsanena nimantesi—  “ehāvuso sāriputta, idha nisīdāhī”ti. “Alaṃ, āvuso”ti kho āyasmā sāriputto aññataraṃ āsanaṃ gahetvā ekamantaṃ nisīdi. Āyasmāpi kho mahāmoggallāno aññataraṃ āsanaṃ gahetvā ekamantaṃ nisīdi. Atha kho devadatto bahudeva rattiṃ bhikkhū dhammiyā kathāya sandassetvā samādapetvā samuttejetvā sampahaṃsetvā āyasmantaṃ sāriputtaṃ ajjhesi—  “vigatathinamiddho kho, āvuso sāriputta, bhikkhusaṃgho. Paṭibhātu taṃ, āvuso sāriputta, bhikkhūnaṃ dhammī kathā, piṭṭhi me āgilāyati, tamahaṃ āyamissāmī”ti. “Evamāvuso”ti kho āyasmā sāriputto devadattassa paccassosi. Atha kho devadatto catugguṇaṃ saṅghāṭiṃ paññapetvā dakkhiṇena passena seyyaṃ kappesi. Tassa kilamantassa muṭṭhassatissa asampajānassa muhuttakeneva niddā okkami.
    </p>
    <p id="p_4V_1574">
     <span class="badge rounded-pill text-bg-light me-1" id="1574">
      1574
     </span>
     Atha kho āyasmā sāriputto ādesanāpāṭihāriyānusāsaniyā bhikkhū dhammiyā kathāya ovadi anusāsi. Āyasmā mahāmoggallāno iddhipāṭihāriyānusāsaniyā bhikkhū dhammiyā kathāya ovadi anusāsi. Atha kho tesaṃ bhikkhūnaṃ āyasmatā sāriputtena ādesanāpāṭihāriyānusāsaniyā āyasmatā ca mahāmoggallānena iddhipāṭihāriyānusāsaniyā ovadiyamānānaṃ anusāsiyamānānaṃ virajaṃ vītamalaṃ dhammacakkhuṃ udapādi—  “yaṃ kiñci samudayadhammaṃ sabbaṃ taṃ nirodhadhamman”ti.
    </p>
    <p id="p_4V_1575">
     <span class="badge rounded-pill text-bg-light me-1" id="1575">
      1575
     </span>
     Atha kho āyasmā sāriputto bhikkhū āmantesi—  “gacchāma mayaṃ, āvuso, bhagavato santike. Yo tassa bhagavato dhammaṃ rocesi so āgacchatū”ti. Atha kho sāriputtamoggallānā tāni pañcabhikkhusatāni ādāya yena veḷuvanaṃ tenupasaṅkamiṃsu. Atha kho kokāliko devadattaṃ uṭṭhāpesi—  “uṭṭhehi, āvuso devadatta, nītā te bhikkhū sāriputtamoggallānehi. Nanu tvaṃ, āvuso devadatta, mayā vutto—  ‘mā, āvuso devadatta, sāriputtamoggallāne vissāsi. Pāpicchā sāriputtamoggallānā, pāpikānaṃ icchānaṃ vasaṃ gatā’”ti? Atha kho devadattassa tattheva uṇhaṃ lohitaṃ mukhato uggañchi.
    </p>
    <p id="p_4V_1576">
     <span class="badge rounded-pill text-bg-light me-1" id="1576">
      1576
     </span>
     Atha kho sāriputtamoggallānā yena bhagavā tenupasaṅkamiṃsu, upasaṅkamitvā bhagavantaṃ abhivādetvā ekamantaṃ nisīdisuṃ. Ekamantaṃ nisinno kho āyasmā sāriputto bhagavantaṃ etadavoca—  “sādhu, bhante, bhedakānuvattakā bhikkhū puna upasampajjeyyun”ti. “Alaṃ, sāriputta. Mā te rucci bhedakānuvattakānaṃ bhikkhūnaṃ puna upasampadā. Tena hi tvaṃ, sāriputta, bhedakānuvattake bhikkhū thullaccayaṃ desāpehi. Kathaṃ pana te, sāriputta, devadatto paṭipajjī”ti? “Yatheva, bhante, bhagavā bahudeva rattiṃ bhikkhū dhammiyā kathāya sandassetvā samādapetvā samuttejetvā sampahaṃsetvā maṃ ajjhesati—  ‘vigatathinamiddho kho, sāriputta, bhikkhusaṃgho; paṭibhātu taṃ, sāriputta, bhikkhūnaṃ dhammī kathā, piṭṭhi me āgilāyati, tamahaṃ āyamissāmī’ti. Evameva kho, bhante, devadatto paṭipajjī”ti.
    </p>
    <p id="p_4V_1577">
     <span class="badge rounded-pill text-bg-secondary me-2" id="d346">
      346.
     </span>
     <span class="badge rounded-pill text-bg-light me-1" id="1577">
      1577
     </span>
     Atha kho bhagavā bhikkhū āmantesi—  “bhūtapubbaṃ, bhikkhave, araññāyatane mahāsarasī. Taṃ nāgā upanissāya vihariṃsu. Te taṃ sarasiṃ ogāhetvā, soṇḍāya bhisamuḷālaṃ abbuhitvā, suvikkhālitaṃ vikkhāletvā, akaddamaṃ saṅkhāditvā ajjhoharanti. Tesaṃ taṃ vaṇṇāya ceva hoti, balāya ca. Na ca tatonidānaṃ maraṇaṃ vā nigacchanti, maraṇamattaṃ vā dukkhaṃ. Tesaṃyeva kho pana, bhikkhave, mahānāgānaṃ anusikkhamānā taruṇā bhiṅkacchāpā. Te taṃ sarasiṃ ogāhetvā, soṇḍāya bhisamuḷālaṃ abbuhitvā, na suvikkhālitaṃ vikkhāletvā, sakaddamaṃ saṅkhāditvā, ajjhoharanti. Tesaṃ taṃ neva vaṇṇāya hoti, na balāya. Tatonidānañca maraṇaṃ vā nigacchanti, maraṇamattaṃ vā dukkhaṃ. Evameva kho, bhikkhave, devadatto mamānukrubbaṃ kapaṇo marissatīti.
    </p>
    <p id="p_4V_1578">
     <table class="singleColumn">
      <tr>
       <td>
        <span class="badge rounded-pill text-bg-light me-1" id="1578">
         1578
        </span>
        <i>
         Mahāvarāhassa mahiṃ vikrubbato,
        </i>
       </td>
      </tr>
      <tr>
       <td>
        <i>
         Bhisaṃ ghasānassa nadīsu jaggato;
        </i>
       </td>
      </tr>
      <tr>
       <td>
        <i>
         Bhiṅkova paṅkaṃ abhibhakkhayitvā,
        </i>
       </td>
      </tr>
      <tr>
       <td>
        <i>
         Mamānukrubbaṃ kapaṇo marissatīti.
        </i>
       </td>
      </tr>
     </table>
    </p>
    <p id="p_4V_1579">
     <span class="badge rounded-pill text-bg-secondary me-2" id="d347">
      347.
     </span>
     <span class="badge rounded-pill text-bg-light me-1" id="1579">
      1579
     </span>
     Aṭṭhahi, bhikkhave, aṅgehi samannāgato bhikkhu dūteyyaṃ gantumarahati. Katamehi aṭṭhahi? Idha, bhikkhave, bhikkhu sotā ca hoti, sāvetā ca, uggahetā ca, dhāretā ca, viññātā ca, viññāpetā ca, kusalo ca sahitāsahitassa, no ca kalahakārako—  imehi kho, bhikkhave, aṭṭhahaṅgehi samannāgato bhikkhu dūteyyaṃ gantumarahati.
    </p>
    <p id="p_4V_1580">
     <span class="badge rounded-pill text-bg-light me-1" id="1580">
      1580
     </span>
     Aṭṭhahi, bhikkhave, aṅgehi samannāgato sāriputto dūteyyaṃ gantumarahati. Katamehi aṭṭhahi? Idha, bhikkhave, sāriputto sotā ca hoti, sāvetā ca, uggahetā ca, dhāretā ca, viññātā ca, viññāpetā ca, kusalo ca sahitāsahitassa, no ca kalahakārako—  imehi kho, bhikkhave, aṭṭhahaṅgehi samannāgato sāriputto dūteyyaṃ gantumarahatīti.
    </p>
    <p id="p_4V_1581">
     <table class="singleColumn">
      <tr>
       <td>
        <span class="badge rounded-pill text-bg-light me-1" id="1581">
         1581
        </span>
        <i>
         Yo ve na byathati patvā,
        </i>
       </td>
      </tr>
      <tr>
       <td>
        <i>
         parisaṃ uggavādiniṃ;
        </i>
       </td>
      </tr>
      <tr>
       <td>
        <i>
         Na ca hāpeti vacanaṃ,
        </i>
       </td>
      </tr>
      <tr>
       <td>
        <i>
         na ca chādeti sāsanaṃ.
        </i>
       </td>
      </tr>
     </table>
    </p>
    <p id="p_4V_1582">
     <table class="singleColumn">
      <tr>
       <td>
        <span class="badge rounded-pill text-bg-light me-1" id="1582">
         1582
        </span>
        <i>
         Asandiddho ca akkhāti,
        </i>
       </td>
      </tr>
      <tr>
       <td>
        <i>
         Pucchito ca na kuppati;
        </i>
       </td>
      </tr>
      <tr>
       <td>
        <i>
         Sa ve tādisako bhikkhu,
        </i>
       </td>
      </tr>
      <tr>
       <td>
        <i>
         Dūteyyaṃ gantumarahatīti.
        </i>
       </td>
      </tr>
     </table>
    </p>
    <p id="p_4V_1583">
     <span class="badge rounded-pill text-bg-secondary me-2" id="d348">
      348.
     </span>
     <span class="badge rounded-pill text-bg-light me-1" id="1583">
      1583
     </span>
     Aṭṭhahi, bhikkhave, asaddhammehi abhibhūto pariyādinnacitto devadatto āpāyiko nerayiko kappaṭṭho atekiccho. Katamehi aṭṭhahi? Lābhena, bhikkhave, abhibhūto pariyādinnacitto devadatto āpāyiko nerayiko kappaṭṭho atekiccho; alābhena, bhikkhave…pe…  yasena, bhikkhave…pe…  ayasena, bhikkhave…pe…  sakkārena, bhikkhave…pe…  asakkārena, bhikkhave…pe…  pāpicchatāya, bhikkhave…pe…  pāpamittatāya bhikkhave, abhibhūto pariyādinnacitto devadatto āpāyiko nerayiko kappaṭṭho atekiccho—  imehi kho, bhikkhave, aṭṭhahi asaddhammehi abhibhūto pariyādinnacitto devadatto āpāyiko nerayiko kappaṭṭho atekiccho.
    </p>
    <p id="p_4V_1584">
     <span class="badge rounded-pill text-bg-secondary me-2" id="d349">
      349.
     </span>
     <span class="badge rounded-pill text-bg-light me-1" id="1584">
      1584
     </span>
     Sādhu, bhikkhave, bhikkhu uppannaṃ lābhaṃ abhibhuyya abhibhuyya vihareyya, uppannaṃ alābhaṃ…pe…  uppannaṃ yasaṃ…  uppannaṃ ayasaṃ…  uppannaṃ sakkāraṃ…  uppannaṃ asakkāraṃ…  uppannaṃ pāpicchataṃ…  uppannaṃ pāpamittataṃ abhibhuyya abhibhuyya vihareyya. Kathañca, bhikkhave, bhikkhu atthavasaṃ paṭicca uppannaṃ lābhaṃ abhibhuyya abhibhuyya vihareyya, uppannaṃ alābhaṃ…pe…  uppannaṃ yasaṃ…  uppannaṃ ayasaṃ…  uppannaṃ sakkāraṃ…  uppannaṃ asakkāraṃ…  uppannaṃ pāpicchataṃ…  uppannaṃ pāpamittataṃ abhibhuyya abhibhuyya vihareyya? Yaṃ hissa, bhikkhave, uppannaṃ lābhaṃ anabhibhuyya viharato uppajjeyyuṃ āsavā vighātapariḷāhā, uppannaṃ lābhaṃ abhibhuyya abhibhuyya viharato evaṃsate āsavā vighātapariḷāhā na honti. Yaṃ hissa, bhikkhave, uppannaṃ alābhaṃ…pe…  uppannaṃ yasaṃ…  uppannaṃ ayasaṃ…  uppannaṃ sakkāraṃ…  uppannaṃ asakkāraṃ…  uppannaṃ pāpicchataṃ…  uppannaṃ pāpamittataṃ anabhibhuyya viharato uppajjeyyuṃ āsavā vighātapariḷāhā, uppannaṃ pāpamittataṃ abhibhuyya abhibhuyya viharato evaṃsate āsavā vighātapariḷāhā na honti. Idaṃ kho, bhikkhave, atthavasaṃ paṭicca uppannaṃ lābhaṃ abhibhuyya abhibhuyya vihareyya, uppannaṃ alābhaṃ…pe…  uppannaṃ yasaṃ…  uppannaṃ ayasaṃ…  uppannaṃ sakkāraṃ…  uppannaṃ asakkāraṃ…  uppannaṃ pāpicchataṃ…  uppannaṃ pāpamittataṃ abhibhuyya abhibhuyya vihareyya. Tasmātiha, bhikkhave, uppannaṃ lābhaṃ abhibhuyya abhibhuyya viharissāma, uppannaṃ alābhaṃ…pe…  uppannaṃ yasaṃ…  uppannaṃ ayasaṃ…  uppannaṃ sakkāraṃ…  uppannaṃ asakkāraṃ…  uppannaṃ pāpicchataṃ…  uppannaṃ pāpamittataṃ abhibhuyya abhibhuyya viharissāmāti; evañhi vo, bhikkhave, sikkhitabbanti.
    </p>
    <p id="p_4V_1585">
     <span class="badge rounded-pill text-bg-secondary me-2" id="d350">
      350.
     </span>
     <span class="badge rounded-pill text-bg-light me-1" id="1585">
      1585
     </span>
     Tīhi, bhikkhave, asaddhammehi abhibhūto pariyādinnacitto devadatto āpāyiko nerayiko kappaṭṭho atekiccho. Katamehi tīhi? Pāpicchatā, pāpamittatā, oramattakena visesādhigamena antarā vosānaṃ āpādi—  imehi kho, bhikkhave, tīhi asaddhammehi abhibhūto pariyādinnacitto devadatto āpāyiko nerayiko kappaṭṭho atekicchoti.
    </p>
    <p id="p_4V_1586">
     <table class="singleColumn">
      <tr>
       <td>
        <span class="badge rounded-pill text-bg-light me-1" id="1586">
         1586
        </span>
        <i>
         Mā jātu koci lokasmiṃ,
        </i>
       </td>
      </tr>
      <tr>
       <td>
        <i>
         pāpiccho udapajjatha;
        </i>
       </td>
      </tr>
      <tr>
       <td>
        <i>
         Tadamināpi jānātha,
        </i>
       </td>
      </tr>
      <tr>
       <td>
        <i>
         pāpicchānaṃ yathāgati.
        </i>
       </td>
      </tr>
     </table>
    </p>
    <p id="p_4V_1587">
     <table class="singleColumn">
      <tr>
       <td>
        <span class="badge rounded-pill text-bg-light me-1" id="1587">
         1587
        </span>
        <i>
         Paṇḍitoti samaññāto,
        </i>
       </td>
      </tr>
      <tr>
       <td>
        <i>
         bhāvitattoti sammato;
        </i>
       </td>
      </tr>
      <tr>
       <td>
        <i>
         Jalaṃva yasasā aṭṭhā,
        </i>
       </td>
      </tr>
      <tr>
       <td>
        <i>
         devadattoti me sutaṃ.
        </i>
       </td>
      </tr>
     </table>
    </p>
    <p id="p_4V_1588">
     <table class="singleColumn">
      <tr>
       <td>
        <span class="badge rounded-pill text-bg-light me-1" id="1588">
         1588
        </span>
        <i>
         So pamādaṃ anuciṇṇo,
        </i>
       </td>
      </tr>
      <tr>
       <td>
        <i>
         āsajja naṃ tathāgataṃ;
        </i>
       </td>
      </tr>
      <tr>
       <td>
        <i>
         Avīcinirayaṃ patto,
        </i>
       </td>
      </tr>
      <tr>
       <td>
        <i>
         catudvāraṃ bhayānakaṃ.
        </i>
       </td>
      </tr>
     </table>
    </p>
    <p id="p_4V_1589">
     <table class="singleColumn">
      <tr>
       <td>
        <span class="badge rounded-pill text-bg-light me-1" id="1589">
         1589
        </span>
        <i>
         Aduṭṭhassa hi yo dubbhe,
        </i>
       </td>
      </tr>
      <tr>
       <td>
        <i>
         pāpakammaṃ akrubbato;
        </i>
       </td>
      </tr>
      <tr>
       <td>
        <i>
         Tameva pāpaṃ phusati,
        </i>
       </td>
      </tr>
      <tr>
       <td>
        <i>
         duṭṭhacittaṃ anādaraṃ.
        </i>
       </td>
      </tr>
     </table>
    </p>
    <p id="p_4V_1590">
     <table class="singleColumn">
      <tr>
       <td>
        <span class="badge rounded-pill text-bg-light me-1" id="1590">
         1590
        </span>
        <i>
         Samuddaṃ visakumbhena,
        </i>
       </td>
      </tr>
      <tr>
       <td>
        <i>
         yo maññeyya padūsituṃ;
        </i>
       </td>
      </tr>
      <tr>
       <td>
        <i>
         Na so tena padūseyya,
        </i>
       </td>
      </tr>
      <tr>
       <td>
        <i>
         bhesmā hi udadhī mahā.
        </i>
       </td>
      </tr>
     </table>
    </p>
    <p id="p_4V_1591">
     <table class="singleColumn">
      <tr>
       <td>
        <span class="badge rounded-pill text-bg-light me-1" id="1591">
         1591
        </span>
        <i>
         Evameva tathāgataṃ,
        </i>
       </td>
      </tr>
      <tr>
       <td>
        <i>
         yo vādenupahiṃsati;
        </i>
       </td>
      </tr>
      <tr>
       <td>
        <i>
         Samaggataṃ santacittaṃ,
        </i>
       </td>
      </tr>
      <tr>
       <td>
        <i>
         vādo tamhi na rūhati.
        </i>
       </td>
      </tr>
     </table>
    </p>
    <p id="p_4V_1592">
     <table class="singleColumn">
      <tr>
       <td>
        <span class="badge rounded-pill text-bg-light me-1" id="1592">
         1592
        </span>
        <i>
         Tādisaṃ mittaṃ krubbetha,
        </i>
       </td>
      </tr>
      <tr>
       <td>
        <i>
         tañca sevetha paṇḍito;
        </i>
       </td>
      </tr>
      <tr>
       <td>
        <i>
         Yassa maggānugo bhikkhu,
        </i>
       </td>
      </tr>
      <tr>
       <td>
        <i>
         khayaṃ dukkhassa pāpuṇe”ti.
        </i>
       </td>
      </tr>
     </table>
    </p>
    <div class="fixed_bottom container">
     <footer class="row align-items-center py-4 my-4 border-top">
      <a class="col order-1 btn btn-outline-secondary" href="/tipitaka/4V/7/7.3.html" id="previous">
       7.3 Tatiyabhāṇavāra
      </a>
      <a class="col order-2 btn btn-outline-secondary" href="/tipitaka/4V/7/7.3.html" id="up">
       up
      </a>
      <a class="col order-3 btn btn-outline-secondary" href="/tipitaka/4V/7/7.3/7.3.2.html" id="next">
       7.3.2 Upālipañhā
      </a>
     </footer>
    </div>
   </div>
  </main>
  <script crossorigin="anonymous" integrity="sha384-YvpcrYf0tY3lHB60NNkmXc5s9fDVZLESaAA55NDzOxhy9GkcIdslK1eN7N6jIeHz" src="https://cdn.jsdelivr.net/npm/bootstrap@5.3.3/dist/js/bootstrap.bundle.min.js">
  </script>
  <script src="/scripts/sidebars.js">
  </script>
 </body>
</html>
